Il mio cuore è una rossa
macchia di sangue dove
io bagno senza possa
la penna, a dolci prove 4
eternamente mossa.
E la penna si muove
e la carta s’arrossa
sempre a passioni nuove. 8
Giorno verrà: lo so
che questo sangue ardente
a un tratto mancherà, 11
che la mia penna avrà
uno schianto stridente...
... e allora morirò. 14

Ben salda era di grétole e di staggi
la gabbia, a primavera, se di fuori
benigno sole offriva a’ bei canori
pennuti la dolcezza dei suoi raggi; 4
ma poi che nostalgia di viaggi
tenne i cari a Leonardo cantori,
fuggiron via pei cieli ampi e sonori,
desiosi di piú limpidi maggi. 8
Or fatta muta de’ suoi canti onde era
superba, come di sue corde, lira,
la gabbia triste e pur fidente sta: 11
come l’anima mia che piú non spera
e continuamente si martira
in un desio di giocondità. 14

Acque serene ch’io corsi sognando
ne la dolcezza delle notti estive,
acque che vi allargate fra le rive
come un occhio stupito, a quando a quando, 4
o nostalgiche acque sorgive
mormoranti nel verde un sogno blando,
acque lombarde ch’io vo’ sospirando
sempre, tanto il ricordo in cor mi vive, 8
di voi l’anima dice acque stagnanti
ne’ verdi piani de la Lombardia,
di voi fonti gioconde scintillanti 11
a’ dolci soli del fiorito maggio
e su voi la sognante anima mia
muove per suo spiritual viaggio. 14

Umilmente la Vergine pregava,
e ne la voce avea tanto dolore,
e il suo cuore, trafitto, sanguinava:
«O lampioncello, fallo per mi’ amore,
tu se’ il compagno mio, tu sei la stella 5
che mi dà pace con il pio chiarore;
tu sei fratello, io sono tua sorella,
senti: ho paura di stare all’oscuro,
senza il raggietto de la tua fiammella!
Ardi, ed il cuor dolente rassicuro, 10
ardi, ti prego, lampioncelo rosso,
come il cuor di Gesú, tremante e puro...»
Ma il lampioncello sospirò: «Non posso».

E Maria seguitò; umilmente:
«Perché non puoi? Se tu sarai buono, 15
come una stella ti faccio splendente
e il tuo disobbedire ti perdono.
O lampioncello, o lampioncello mio,
mi sembra di sentir, lontano, il tuono!
Qui sono sola ed assai lunge è Dio! 20
Qui sono sola, assai lunge è il mortale;
sono fatta d’oblio, d’oblio d’oblio...

Non un passero batte la su’ ale
contro il mio volto, o lampioncello rosso,
ardi! Ho tanto timor del temporale...» 25
Ma il lampioncello spasimò: «Non posso».
La sera dopo, era una sera mite,
piena di trilli, piena di fiammelle,
di voci mai prima d’allora udite,
umilmente, una mano, una di quelle 30
mani che sanno spesso l’altra mano,
una mano tranquilla che il ribelle
gesto non seppe mai, piano piano,
il solitario lampioncello accese:
s’udí una prece, dolce, un passo umano 35
lontanare, laggiú, verso il paese
che dormiva da tempo, ne la sera.
Invano, invano il lampioncello prese
fuoco: Maria suavissima non c’era...

Umilmente chiamò, umilmente 40
attese. Pensò perché mai Maria
fosse fuggita senza dirgli niente,
la sua dolce compagna, la sua pia
sorella! Aveva dunque una sí folle
paura de la solitaria via? 45

E il lampioncello, disperato, volle
giungere al cielo con la sua fiammella...
Ah, se fosse mai nato su quel colle!
Pregò ancora: «Maria, buona sorella,
ti farà luce il lampioncello rosso, 50
oh vieni, vieni, la serata è bella!»...
Ma la Madonna singhiozzò: «Non posso».
Cremona, non è Antonio Stradivari
oggi ne l’aria con i violini
maravigliosi? – palpitano fini
melodie per i cieli – o da li altari 4
osannano i soavi cherubini
del Boccaccino che ne li occhi ignari
hanno l’azzurro tremulo dei mari
e sanno i regni che non han confini? 8
Cremona, evvi un’assai dolce malía
oggi ne` tuoi rosai, dolce cosí
ch’io ne sento vanir l’anima mia 11
beata sognatrice intenerita
de l’azzurro che a` miei occhi fiorí
come ne li occhi d’una sulamita. 14

O Primavera, Sandro Botticelli
sentí fiorire in cuore i tuoi rosai
poi che ti seppe come niuno mai
ne la soavità de` suoi pennelli. 4
Ancor io, giovinetta, una fiorita
di mammole e di rose ebbi nel cuore
e m’era dolce assai tuo venimento
e m’era triste assai tua dipartita; 8
non oggi, o Primavera, ché il Dolore
come tarlo nel cuor rodere io sento
quasi per demoniaco incantamento; 11
non oggi, o Primavera, ché di spine
fatte del mio buon sangue porporine
come Cristo ho corona ai mie capelli 14

Un desiderio di seminagione
teneva i solchi aperti ne l’attesa
de la buona promessa; oh la tua rude
mano, figlio de` campi, che si schiude
al seme come il labro a la parola, 5
ancora è lunge da la sacra impresa,
ma verrà come il grano a la sua mola.
Soavità de la dedizione!
I solchi aperti – (ha bene le sue culle
la terra madre) – te buon seme avranno! 10
Vi sarà un po` di biondo anche quest’anno
intorno a la tua casa a larghi lampi
avran le falci mietitrici sulle
spighe ben colme, o nato sacro ai campi!
O lontananza de’ seminatori! 15
Quante albe passate in una vana
speranza e quanta disperazione
di tramonti! Fioriva la canzone
su le bocche giulive ampia e serena,
o solchi, ma fioriva assai lontana 20
tanto lontana che giungeva a pena.
E l’ansia d’un mattino?! Eran le cose
bianche e quiete come ne l’indugio
un po` triste de l’alba, tanto che
pareva un’alba. I solchi aperti ne 25
gioirono. Sarà fra poco, forse
adesso! Oh l’interminabile indugio!
Un brivido la Terra avida corse.
Bocche d’umani aperte ne l’attesa
d’un puro bacio ignoto, mani aperte 30
da l’imo d’un abisso tenebroso,
10
pupille aperte senza mai riposo,
cuori aspettanti, cuori doloranti
ne l’attesa di gioie ultime e incerte...
O trascorrere lento degli istanti! 35
Pace, il seme verrà! Eccolo, o solchi
su di voi ne la mano che lo serra
tenacemente; il seme buono è raro
e ben colmo dev’essere il granaro
anche quest’anno! Fra le dita buone 40
ecco già scorre e cade su la terra
aperta per la fecondazione...
O solchi, il seme è sacro ora che in voi
s’accolse, il seme è sacro, poi che un giorno
sarà spiga, sarà forse farina 45
e pane! O solchi aperti a la divina
opera, penso – (o come il cuor mi preme
acuta doglia!) – penso e vedo intorno
a me fratelli chiusi ad ogni seme!

11

E sol melanconia m’aggrada forte.
cino da pistoia
Voglio dirti in segreto
de la dolce follia
che mi fa triste e quieto
tanto; vedi, la mia
anima è nel mio cuore, 5
il cuore è nella mia
anima, e se il dolore
l’anima un poco sente,
soffre un poco anche il cuore,
bimbo, quietamente. 10
iIo, vedi, soffro molto,
e piú soffro e piú sento
che soffrirei; se ascolto
il mio vaneggiamento
continuo, senza tregua, 15
senza un breve momento
di pace, e se dilegua
poi non so come, pare
che l’anima lo segua
oltre il cielo, oltre il mare. 20
12
iiIo porto tanto amore
a una crocetta d’oro
che s’apre, sul mio cuore.
È un tenue lavoro,
non è un ricordo, no, 25
come l’ebbi, l’ignoro.
Io l’amo perché so
che croce fu dolore,
e assai ne spasimò
un mio dolce Signore! 30

Din, dan, don, dan, o la piccola voce,
Santa Maria de la Concezione,
o, sapiente lunga orazione
sotto immobili cieli, ferrea croce; 4
altari bianchi come anime, buone,
o santi lieti nel martoro atroce,
o Gabriel, sotto il piè, feroce
ghigna il ribelle con le luci prone; 8
corone d’oro, manti di broccato,
cuori trafitti, bocche dolorose,
occhi con occhi in adorazione, 11
oh nulla, nulla sopravvisse al fato
ne la tetra rovina de le cose,
Santa Maria de la Concezione. 14

«A Torino, un fanciullo di quindici anni si
gettava dalla finestra, disperando di raggiungere
i suoi alti ideali».
I suoi compagni non avean chimere,
non nutrivano in cuore ardite voglie,
erano tante piccolette foglie
fiorite in un medesimo verziere.
Ma il fanciullo, sdegnoso, nelle altere 5
luci sognava di abbaglianti soglie,
ed attendea la pura man che coglie
fiore da fiore ne le primavere.
O il sogno vano! L’anima impotente,
ruggiva de la sua tetra sconfitta, 10
e il cuore, oh il cuore, lagrimava sangue!
Il bimbo disperò perdutamente,
e la debole fibra derelitta
sentí costretta da insaziabil angue.
iOh, la gloria e la morte, in loro arcano 15
fascino hanno le illusioni istesse!
Quanta di sogni ardimentosa messe
nasce in un cielo e muore in un pantano!
Quietamente il bimbo a morte elesse
la giovinezza sua fiorente in vano 20

15

ne l’estasi d’un sogno sovrumano
che la fantasiosa anima eresse.
Un sera, s’uccise. Ne l’azzurro
passava e ripassava un’allegria
di rondini. S’udí nell’aria un pianto, 25
un grido, un tonfo sordo, un gran sussurro
di popolo dolente... Ne la via
come il suo sogno, egli si giacque, infranto.

Madonna, in vano anelo
vostre dolci parole;
per me non v’è piú sole,
per me non v’è piú cielo.
Io sono come avvolto 5
in un sogno, in un sogno
triste; io non agogno
piú nulla; io non ascolto
piú nulla. Il cuore trema
a volte, forte: io penso 10
che sia la fine, io penso
l’unione suprema.

Oh la piccola bara,
ricordo, i tetri cerei
e gli arazzi funerei, 15
e poi la folla ignara
e la dolente, l’organo
molle e profondo, i chini
frati benedettini
che par da terra sorgano 20
ne la penombra delle
colonne, fra gli altari
fiammeggianti, con vari
aspetti; e le sorelle
candide, per i banchi 25
lunghi, oranti, soave

17

coro, ne la lor grave
veste e la corda ai fianchi,
e tu, e tu, mio amore,
piccola, tra le rose 30
la mia mano pose
su la fronte, su `l cuore,
ne le mani conserte,
sopra i piedini lievi
– e tu non le vedevi 35
con le pupille aperte –
rose dovunque, fra i
capelli ch’io non sciolsi,
capelli per cui colsi
rose odorate mai, 40
su la bocca che rise,
che rise e poi si tacque
come gorgoglio d’acque
d’un súbito divise,
su gli occhi dolci, avvinti 45
da una visione
ignota e poi corone,
di gigli, di giacinti,
una pioggia di petali,
e tu, e tu, mio amore 50
che godevi nel cuore
d’una gioia secreta
intensa, immensa e pura!
O morta ch’eri in cielo
e nel mio cuore anelo 55
di te, di te, creatura,
18
per cui arsero tutte
le mie fiammee voglie
e cadder come foglie
le speranze distrutte. 60

E poi la terra breve,
il cipresso diritto
come lancia, lo scritto
sopra il marmo di neve,
la croce che non seppe 65
Gesú, le spine, i chiodi,
i pianti che non odi
di chi, di chi non seppe
adorarti a bastanza
e le tombe e i cipressi 70
immobili lungh’essi
i viali ove danza
monna Morte ghignando,
e i cancelli che stridono
a ogni bara, a ogni grido 75
lugubre a quando a quando,
i fiori gialli che
il morto volle seco
per dirsi: «altrove io reco
fiori di terra», e 80
le lampadette, stelle
di cimitero, tetre
su le gelide pietre,
lugubri sentinelle,

19

e le grandi, notturne 85
ali, solcanti l’ombra
paurosa che ingombra
le tombe, i marmi, le urne...
Madonna, perdonate
se vi pensai, se forse 90
troppo il pensiero corse.
Madonna, perdonate.
Io vi vidi, tranquilla
in una bara, morta,
e vi sognai risorta 95
e il sogno ancor m’assilla
onde vano e il martoro
che l’anima dilania,
insana è questa smania
per le tue ciglie d’oro, 100
per le pupille gravi
di ombre, or nella morte
profondamente assorte
come quando sognavi,
per la tua bocca rossa 105
che non ho mai baciata
e che pure m’ha data
la dolorosa scossa,
per le tue mani stanche,
per le tue mani molli 110
che toccare non volli
(erano tanto bianche!),
per la voce che mai
non seppi, per i gesti
20
ignoti, per le vesti 115
che avevi e che ora avrai
nella semplice bara
fiorita; in somma tutto
amo di te, il mio lutto
sei tu, piccola cara! 120

Ohimè, dolce Madonna,
perdonate se forse
troppo il pensiero corse
pensandovi, Madonna.
Voi siete il Sole, io sono 125
un pazzo che lo segue
e non concede tregue
allo spirto mai prono,
e come suo bagliore
i cieli azzurri infiamma, 130
s’agita la gran fiamma
del mio inutile amore!

21

Lama, fulmin d’acciar, anima tersa
e fredda come un’anima di bianca
sacerdotessa, o lama, dimmi, stanca
non fosti mai di star nel sangue immersa?
Io t’odio, t’odio, eppure a questo orrore 5
un’invidia di pazzo s’accompagna;
sei piú grande di me, lama di Spagna,
perché tu forse hai penetrato un cuore!
22

La rondine di mare che ieri, mia dolente,
volava sopra il lago, con l’alucce sgomente,
erra sempre a la sorte del suo tenero volo?
brutal piombo la colse, e cadde, morta, al suolo?
o pur, libera, dopo lungo palpito d’ale, 5
giunse all’immenso, azzurro Oceano natale,
ove ne l’aria, ondeggiano esalazioni amare?...
A me, vedi, la piccola rondinella di mare,
stanca, che sfiorava, con l’aluccia sua lieve,
l’onde del lago, troppo, per i suoi voli, breve, 10
a me sembra il tuo cuore instancabile, ardito,
cuore di donna, cuore acceso d’infinito,
cuor nostalgico in preda al doloroso senso
di cercar, vanamente, per sé un amore immenso!

23


O piccoli giardini addormentati
in un sonno di pace e di dolcezze,
o piccoli custodi rassegnati
di sussurri, di baci e di carezze; 4
o ritrovi di sogni immacolati,
di desideri puri e di tristezze
infinite, o giardini ove gli alati
cantori sanno di notturne ebbrezze, 8
o quanto v’amo! I sogni che rinserra
il mio core, fioriscono, o giardini,
lungo i viali, ne le vostre aiuole. 11
Io v’amo, io v’amo, o fecondati al sole
di primavera in languidi mattini,
o giardini, sorrisi de la terra! 14

Tu m’hai scritto cosí: «Or che spezzato
è questo nostro amor fatto di ebbrezze,
io ti rimando i baci che m’hai dato
io ti rimando tutte la carezze».
Piccola bimba mia sempre malata, 5
una cosa ti sei dimenticata.
La prima cosa che ti ho data, o amore,
ti sei scordata di ridarmi il cuore!


Il prete bianco s’affacciò, protese
le faticate braccia sí soavi
ai cieli e mormorò: – parvero gravi
le sue parole quanto mai – «Le offese
perdono, come già Tu perdonavi, 5
ho vestito un ignudo, a chi mi chiese
la spiga ho dato il pane, ai venti ho stese
le mani e assai rimproverai gli ignavColmo è l’ovile, ma la porta è aperta!
Un’agnella fuggí ieri – ben sai – 10
ma stamani tornò nel buono ovile».
Disse il vecchio e la mano bianca e incerta
levò per benedire come mai
il villaggio, la chiesa e il campanile.
iUn ruinar precipite di frane 15
ignote, il lungo rombo nella notte
pallida e il campanile vide rotte
a terra, immote le sue due campane,
cadute senza grida e senza lotte,
cosí, come due stanche anime umane. 20
Oh non verranno piú da le lontane
case le donne per la messa, a frotte!
26
Irto per la sua doglia, muto, solo,
come l’ira che in cuor chiuso si cuoce,
il campanile si pensò usignuolo 25
privo del canto buono e fu maggiore
la pena poi che non avea la voce
onde gridare al mondo il suo dolore.

27


Madonna, se il cuore v’offersi,
il cuore giovine e scarlatto,
e se voi, con un magnifico atto,
lo accettaste insieme a` miei versi
di fanciullo poeta, e se voi 5
con l’olio del vostro amore
teneste vivo il suo splendore
e lo appagaste de` suoi
capricci assiduamente,
perché ieri lo faceste 10
sanguinare, lo faceste
lagrimare dolorosamente?
Tutte le sue gocce rosse
caddero a terra, mute,
poi che furono cadute 15
il cuore piú non si mosse
e come per incantamento
in ognuna fiorí un asfodelo,
il triste giglio del cielo
da l’eterno ammonimento. 20

Anima pura come un’alba pura,
anima triste per i suoi destini,
anima prigioniera nei confini
come una bara nella sepoltura, 4
anima, dolce buona creatura,
rassegnata nei tristi occhi divini,
non piú rifioriranno i tuoi giardini
in questa vana primavera oscura. 8
Luce degli occhi, cuore del mio cuore,
tenerezza, sorella nel dolore,
rondine affranta nel mio stesso cielo, 11
giglio fiorito a pena su lo stelo
e morto, vieni, ho spasimato anch’io,
vieni, sorella, il tuo martirio è il mio. 14

O piccolo cuor mio, tu fosti immenso
come il cuore di Cristo, ora sei morto;
t’accoglie non so piú qual triste orto
odorato di mammole e d’incenso.
Uomini, io venni al mondo per amare 5
e tutti ho amato! Ho pianto tutti i pianti
vostri e ho cantato tutti i vostri canti!
Io fui lo specchio immenso come il mare.
Ma l’amor onde il cuor morto si gela,
fu vano e ignoto sempre, ignoto e vano! 10
Come un’antenna fu il mio cuore umano,
antenna che non seppe mai la vela.
Fu come un sole immenso, senza cielo
e senza terra e senza mare, acceso
solo per sé, solo per sé sospeso 15
nello spazio. Bruciava e parve gelo.
Fu come una pupilla aperta e pure
velata da una palpebra latente;
fu come un’ostia enorme, incandescente,
alta nei cieli fra due dita pure, 20
ostia che si spezzò prima d’avere
tocche le labbra del sacrificante,
ostia le cui piccole parti infrante
non trovarono un cuore ove giacere.

31

Giú dall’antica grata, estenuati
i fiori morti, sull’altare, il Santo,
dolcissimo nel suo nidito manto,
con gli occhi un po` velati, un po` velati
forse, chi sa, da qualche umano pianto; 5
due ceri gialli, senza fiamma, a i lati,
due ceri senza fiamma, inanimati,
come i cuori che mai sepper lo schianto.
La ghirlandetta d’una verginella,
sfiorita a pena a pena, intorno a i biondi 10
capelli di una nitida madonna;
nel mezzo, una colonna; una colonna
sfinita, in essa un pio nido di rondini,
solo, coperto d’erba tenerella.
iVenni non so per quale sogno assai 15
dolce al mio cuore umile; fu ieri
mattina; volli portare due ceri
nuovi, due ceri bianchi come mai
e due rose – ho i miei piccoli rosai
anch’io – due rose bianche come i ceri; 20
sembravano fiorite in monasteri
chiuse, le rose, in languidi rosa32
Oh la fiamma purissima, oh il profumo
novo ch’io seppi nella breve stanza
che la mano soave ricompose! 25
La Madonna, un po` triste fra le rose,
disse: Che vale tua dolce esultanza
s’io per dolore sempre mi consumo?
iiSu i candelabri, i ceri arsero in pura
fiamma, come due cuori amanti; tutti 30
arsero, e per un poco su i distrutti
avanzi andò la fiamma malsecura.
Nell’aria fu un odor di sepoltura
e il cuore ripensò tutti i suoi lutti,
come il pesco ripensa i dolci frutti 35
nella feconda estate moritura.
Le rose giovinette, ne la pia
solennità, esalarono la breve
anima; oh gli atti e le preghiere vane!
Quanta tristezza scese nella mia 40
anima, quando da non so qual pieve
giunse pei cieli un suono di campane!

Una fascia di sole, ancora; una
striscia, un filo sottile, una chiarezza
indefinita, un’ultima allegrezza 45
di luce, poi l’ombra, bruna, piú bruna,
piú nera. Ho nel cuore una tristezza
intensa immensa come mai nessuna
tristezza; oh non potrebbe ora la luna
scendere un poco da la dolce altezza? 50
Distinguo a pena la Madonna, ha immoti
gli occhi lucidi come lame, come
le sette spade che le stanno in cuore;
intorno, un po` d’argento luce: i voti
de gli umili, de i buoni senza nome 55
ch’ebbero ancora fede nel dolore.

O mia piccola dolce casa, vergine rossa
c’hai vergogna e ti celi in un manto di foglie
qua e là strappato, ancora nell’occhio si raccoglie
un pianto triste e il cuore prova una fredda scossa 4
s’avvenga che ripensi le tue diserte soglie,
il tuo muto giardino, la terra non rimossa
da tempo grande, come la terra d’una fossa,
la fossa ch’ogni mia dolce speranza accoglie. 8
Piccola casa rossa che il molle abbaraccio tenta
del fiorito viale con mille incantamenti,
nell’ora triste in cui mi parve uscir di vita, 11
non io rossa ti vidi, ma come se una lenta
lagrima assai t’avesse corse le guancie ardenti,
mi sembrasti d’immenso dolore impallidita. 14
St.Moritz

L’antichissimo fiume nella sera
estiva si sentí stanco di andare;
era tanto lontano ancora il mare,
e quella notte cosí dolce era! 4
Le luminose vennero al notturno
appuntamento e, come uno strano
desiderio superbo le tenesse,
convennero sul fiume taciturno 8
ove come in un ciel novo e lontano
tutte si rimirarono riflesse.
L’orgoglio suo, l’alta sua gioia espresse 11
il fiume: «Ben divenni un cielo anch’io!»
All’alba, come pianse quando il pio
lume svaní nella cinerea sfera! 14

Carlo, malinconia
m’ha preso forte, sono
perduto; cosí sia.
Carlo, un giorno ch’io sia
piú tenero, piú buono, 5
piú docile nel perdono,
che in lungo abbandono
ancora ignoto io dia,
malinconico dono,
tutta l’anima mia, 10
quel giorno, amico, prono
mi vedrai nella via
morto di nostalgia
e di malinconia.
Poi che, Carlo, ben sono 15
perduto, cosí sia.


E giovinezze erranti per le vie
piene di un grande sole malinconico,
portoni semichiusi, davanzali
deserti, qualche piccola fontana
che piange un pianto eternamente uguale 5
al passare di ogni funerale,
un cimitero immenso, un’infinita
messe di croci e di corone, un lento
angoscioso rintocco di campana
a morto, sempre, tutti i giorni, tutte 10
le notti, e in alto, un cielo azzurro, pieno
di speranza e di consolazione,
un cielo aperto, buono come un occhio
di madre che rincuora e benedice.
iLe speranze perdute, le preghiere 15
vane, l’audacie folli, i sogni infranti,
le inutili parole de gli amanti
illusi, le impossibili chimere,
e tutte le defunte primavere,
gli ideali mortali, i grandi pianti 20
de gli ignoti, le anime sognanti
che hanno sete, ma non sanno bere,
e quanto v’ha Toblack d’irraggiungibile
e di perduto è in questa tua divina
terra, è in questo tuo sole inestinguibile, 25
38
è nelle tue terribili campane
è nelle tue monotone fontane,
Vita che piange, Morte che cammina.
iiOspedal tetro, buona penitenza
per i fratelli misericordiosi 30
cui ben fece di sé Morte pensosi
nella quotidiana esperienza,
anche se dal tuo cielo piova, senza
tregua, dietro i vetri lacrimosi
tiene i lividi tuoi tubercolosi 35
un desiderio di convalescenza.
Sempre, cosí finché verrà la bara,
quietamente, con il crocefisso
a prenderli nell’ultima corsia.
A uno a uno Morte li prepara, 40
e tutti vanno verso il tetro abisso,
lungo, Speranza! la tua dolce via!

Anima, quale mano pietosa
accese questa sera i tuoi fanali
malincinici, lungo gli spedali 45
ove la morte miete senza posa?
Vidi lungo la via della Certosa
passare funerali e funerali;

39

disperata etisia degli Ideali
anelanti la cima gloriosa! 50
Ora tutto è quïeto: nelle bare
stanno i giovini morti senza sole,
arde in corona la pietà de` cerAnima, vano è questo lacrimare,
vani i sospiri, vane le parole 55
su quanto ancora in te viveva ier40
al poeta Corrado Govoni
Il sagrestano pazzo
traversò la chiesa oscura,
lentamente, con il mazzo
delle chiavi appeso alla cintura.
I frati, ne le piccole celle, 5
dicono le orazioni
de la sera, poi, quando le stelle
prima de l’Ave Maria
stanno su le cose terrene,
ogni monaco viene 10
al suo piccolo letto,
nitido come un altare,
e accende il luminetto
a la Vergine Maria,
che non fa che lagrimare 15
perché ha sette spade in core
che le dànno acerba doglia,
sempre acerba e sempre lenta!
Poi ognuno si spoglia,
e ognuno s’addormenta 20
nella pace del Signore.
L’acquasantiera di bronzo, tonda,
sembra un occhio lagrimoso
che il suo pianto silenzioso
a stille su le fronti de gli uomini diffonda. 25
I confessionali, con le loro
tendine verdi un po` sciupate,
con le piccole grate
gialle che ne l’ombra sembrano d’oro,

41

sonnecchiano allineati, 30
ognuno con le sue due candele
spente ai latSono essi, alveari ove ronzino, api, i peccati,
e l’assoluzione sia miele?
Un rosario di granatine 35
a i piedi del Crocifisso morente
sembra sangue gocciato lentamente
dalla fronte coronata di spine.
Un piccolo libro delle
Massime Eterne fu dimenticato 40
sopra una sedia, aperto.
È logoro. Certo,
è d’una delle solite beghine
che vengono la sera.
Fra le pagine c’è un Santo: 45
san Giovanni decollato;
dietro il Santo, una preghiera.
Il libro dimenticato
aperto, è l’unica bocca che parli
nella chiesa silenziosa, 50
è l’unico occhio che veda,
nella chiesa oscura,
la morte della creatura.
Il sagrestano recise la grossa
corda per cui pendeva davanti la figura 55
di Cristo, la lampada rossa
con la sua fiamma quieta e pura.
La lampada cadde con sorda
percossa su le pietre sepolcrali;
l’uomo con tre moti uguali 60
girò intorno al collo la corda
42
e penzolò nel vuoto.
Davanti il Crocifisso
sembrò un macabro voto
improvvisamente sorto 65
fra il Cielo e l’Abisso.
Poi che la lampada non c’era piú
biancheggiò d’avanti Gesú,
piamente la cotta del sagrestano morto.
Foglie e speranze senza tregua, foglie
e speranze; non hanno rami e cuori
cadute eguali allor che i primi ori
Autunno triste su la terra accoglie? 4
L’anima poi che nell’audaci voglie
si disfece con gli ultimi rossori
della sua giovinezza, in foglie e fiori
malinconicamente si discioglie. 8
E resta il cuore e resta il ramo: soli
sospiranti in un intimo richiamo
la rossa estate e il suo vivere corto. 11
Ma se tornino i buoni e dolci soli
primaverili, rinverranno il ramo
pien di speranza e il cuore, invece, morto. 14

Il lampione di San Bartolomeo
non si rassegna alla sua mala sorte;
il tragico fanale della Morte
rinnovella il martirio prometeo? 4
Veglia se vada il funebre corteo
del morto ignoto oltre le fosche porte
ove già tante creature morte
stanno come in un fetido museo. 8
Su le pietre, dai luridi lenzuoli
cola il sangue nerastro degli umani
che agonizzaron, nella notte, soli. 11
Ritto, immoto, su l’isola terribile,
per i fratelli che sono lontani
arde il fanale d’odio inestinguibile. 14


Tu sai: l’anima invano si martòra
di sogni; al mar non piú le fragorose
acque dei fiumi giungon desiose
di confondere lor voce sonora 4
con quella che sí forte le innamora
da farle di ogni immagine obliose,
ma van per l’onda petali di rose
come se Ofelia vi dormisse ancora. 8
Tu sai: l’anima ben vide cadere
tutte le foglie e in ogni foglia un puro
desiderïo, fin che, in suo tormento, 11
le parve dolce figurarsi in nere
vesti, per sempre crocifissa al muro
di un lontano antichissimo convento. 14

Torbido e tristo nella solitaria
via, davanti la porta del postribolo,
s’affioca e il buono incenso del turibolo,
forse, è la nebbia che fa opaca l’aria.
Mai sacerdote curvo per i sacri 5
facili gradi d’un superbo altare
seppe con dolce sapienza fare
omaggio a i freddi e vani simulacrPer i vetri malchiusi, a tratti, un grido
fugge e ne trema il cuore del fanale 10
e pensa la corsia d’un ospedale
e un vuoto desolato nel suo nido.
Nido, ché, all’alba, sempre una leggiadra
bocca una cara nostalgia d’aprile
diffonde, giú, nel piccolo cortile 15
che sogna il sole e fosche nubi inquadra.
Forse è la stessa che l’ombra di rauchi
singhiozzi seminò, forse è la stessa
che fredda rise a una volgar promessa
e spasimò sotto i grandi occhi glauchi. 20
La notta, oh, quale triste cantilena
langue per le tre camere fumose
in fin che al suolo cadano le rose
disfatte sulla lunga veglia oscena,
in fin che su la solitaria via 25
strida la chiave dell’antica porta
48
e che la tua, fanal, fiamma sia morta
di passione e di malinconia.
Stelle! Non forse nell’orror notturno
di una turba briaca o di una muta 30
breve agonia, non forse t’è venuta
dolce una voglia, fanal taciturno,
di stelle? e non ti tenne un’amarezza,
grande e un odio pel tuo triste destino
e non ti parve poi, spento, al mattino, 35
di sentirti morire di tristezza?
Cuor che ti duoli, soddisfatto mai,
della vacuità de gli orizzonti,
oh, bevi alle tue buone e chiare fonti,
oh, cogli rose a` tuoi bianchi rosai, 40
ma non guardare, non udire, va`
dolce e solingo e la tua lampa rechi
luce a te solo e invano gli altri, ciechi,
implorino la buona carità.


Che cosa mi canterai tu
questa sera?
Amica, non voglio pensare
troppo: la prima canzone
che ricordi, antica, 5
non importa;
una di quelle canzoni
che non si cantano piú
da tanto,
che non fanno piú schiuder balconi 10
da un secolo. Vuoi
darmi la nostalgia
di una canzone morta?
Sei triste, mi dai pena
questa sera; non canti, non mi parli... 15
Che hai? malinconia
di morire? Ti duoli
perché siamo soli?
Ricordi l’ultimo ballo
nel tuo salotto giallo 20
roso dai tarli?
Sai che è primavera?
Io non me n’ero accorto;
non ho rosai,
non ne ho avuto mai 25
nel mio triste orto.
Perché non suoni? Langue
di desiderio
quel tuo piccolo pianoforte esangue,
nell’ombra; o non cosí, 30
amica,
l’anima ci sospira nell’attesa
50
di chi
sappia farla vibrare?
Oh, che tristezza! Pare, 35
nel biancore lunare,
malata di etisia,
con tutte le sue porte
chiuse, la nostra via
diserta e quel fanale 40
solo e torbido pare
che attendendo la morte
ne vegli l’agonia.

51

Nulla piú triste di quell’orto era,
nulla piú tetro di quel cielo morto
che disfaceva per il nudo orto
l’anima sua bianchissima e leggera. 4
Maternamente coronò la sera
l’offerta pura e il muto cuore assorto
in ricevere il tenero conforto
quasi nova fiorisse primavera. 8
Ma poi che l’alba insidiò co` `l lieve
gesto la notte e, per l’usata via,
sorrisa venne di sua luce chiara, 11
parve celato come in una bara
l’orto sopito di melanconia
nella tetra dolcezza della neve. 14


Non rammento. Io la vidi
aperta sul mare,
come un occhio a guardare,
coronata di nidMa non so né dove, né quando, 5
mi apparve; tenebrosa
come il cuore di un usuraio,
canora come l’anima
di un fanciullo. Era
la finestra di una torre in mezzo al mare, desolata 10
terribile nel crepuscolo,
spaventosa nella notte,
triste cancellatura
nella chiarità dell’alba.
Le antichissime sale morivano 15
di noia: solamente l’eco delle gavotte,
ballate in tempi lontani
da piccole folli signore incipriate,
le confortava un poco.
Qualche gufo co` i tristi 20
occhi, dall’alto nido
scricchiolante incantava
l’ombra vergine di stelle.
E non c’era piú nessuno
da tanti anni, nella torre, 25
come nel mio cuore.
Sotto la polvere ancora,
un odore appassito, indefinito,
esalavano le cose,

53

come se le ultime rose 30
dell’ultima lontana primavera
fossero tutte morte
in quella torre triste, in una sera triste.
E lacrimava per i soffitti
pallidi, il cielo, talvolta 35
sopra lo sfacelo delle cose.
Lacrimava dolcemente
quietamente per ore
e ore, come un piccolo fanciullo malato.
Dopo, per la finestra 40
veniva il sole, e il mare,
sotto, cantava
Cantava l’azzurro amante,
cingendo la torre tristissima
di tenerezze improvvise, 45
e il canto del titano
aveva dolcezze, sconforti,
malinconie, tristezze
profonde, nostalgie
terribili... Ed egli le offriva i suoi morti, 50
tutte le navi infrante,
naufragate lontano.
Una sera per la malinconia
di un cielo che invano
chiamava da ore e ore 55
le stelle, volarono via
con il cuore
pieno di tremore
le ultime rondini e a poco
a poco nel mare 60
caddero i nidi: un giorno
non vi fu piú nulla intorno
54
alla finestra. Allora
qualche cosa tremò
si spezzò 65
nella torre e, quasi
in un inginocchiarsi lento
di rassegnazione
davanti al grigio altare
dell’aurora, 70
la torre
si donò al mare.

Sbarrò nell’ombra i grigi occhi perduti:
l’alba coglieva con le dita bianche
le ultime stelle per i cieli mutEgli pensò che il cuor tremi alle soglie
dell’anima cosí, come le stelle 5
treman la notte, alle divine porte
fin che la pietosa alba le coglie.
«Hai visto tu passare le barelle,
o pazzo insonne, con le stelle morte?»
Chiarità di una lama, o tu che fendi 10
l’ombra maligna: io t’offro il mio cervello
oscuro e tristo per disegni orrendIo non ho pace, l’anima è un pantano;
nell’anima stagnarono i ricordi,
subitamente; oh quante volte, pietre 15
vi hanno scagliato con secura mano!
Dopo, il silenzio per i tonfi sordi
sé avvolse in bende assai piú gravi e tetre.
Un ragno tesse la sua tela folta
per il mio teschio e nella tela stanno, 20
morte stecchite, le idee d’una volta.
Mai piú, mai piú! su le terrene cose
l’occhio non sosta, l’occhio si dispera,
come un’ala ferita ai cieli tende.
Io voglio la tristezza delle rose 25
morte all’inizio della primavera
per farne una corona alle mie bende.
56
Il mio cortile con un po` di cielo,
con poche stelle, a me sembra uno strano
fiore: corolla azzurra e grigio stelo. 30
Il mio cortile è triste molto, come
il suono di una placida campana
sotto un cielo di nuvole e di pioggia.
Una bianca tristezza senza nome
veste i muri, e nell’alto, una lontana 35
luce, su li orli, un oro dolce sfoggia.
Tu che mi ascolti non aver pietà,
non lacrimare delle mie sventure
come quel Cristo nell’oscurità.
Ah, quel Cristo, lo vedi? egli moriva 40
cosí, come ora, desolatamente,
quando venni alla cella che mi chiude.
Avea negli occhi una gran fiamma viva,
la fronte dolce e pur sanguinolente
e piaghe orrende per le membra ignude. 45
Non morí mai, non morrà piú: mi guarda
nel buio e trema quando il lume trema
come i fanciulli se la sera è tarda.
A poco a poco si dissangueranno
le sue ferite per la doglia atroce 50
infin che un tarlo, – quando? – lentamente
roda i chiodi terribili che sanno
l’ossa dell’uomo e il legno della croce
e spezzi invano quel suo cuore ardente.
Chi mi parla dell’anima? Un impuro 55
ladro, forse, o un abate incipriato?
L’anima è morta ed io ne son sicuro.


Come una fonte semplice e tranquilla
donò la gioia alle riarse gole
degli umani e non seppe, ahimè! tenere 60
per la sua sete giovane una stilla!
Morí cosí, come un ignoto sole
spento su le fiorite primavere.
Chi batte alla mia porta? sei tu, cara?
Vieni con l’alba alla mia cella triste? 65
L’inchiodi forse questa grigia bara?
Mi ricordo di te, sola; eri bionda
esile come un sogno giovinetto,
pallida come un astro mattutino;
te sola, nell’oscurità profonda 70
del mio cuore, t’accogli per diletto;
te sola, con il mio tetro destino.
Chi tenta l’ombra che stagnò nei trivi
in cui le donne come idee mal certe
piú volte si volgean tentando i vivi? 75
Chi veste d’auree stole anche le immonde
case che il fango d’un amplesso cinge?
Chi l’oro ai figli della terra adduce?
Ah, sei tu, sole, che le piú profonde
pupille ferme nell’eterna sfinge 80
avvivi, anima orgiaca della luce?!

Campane d’oro e tu le vuoi, sí, d’oro,
fanciullo, per il cuore che ti trema
d’ineffabile angoscia, oh, sí, campane
d’oro come i castelli de le fate,
pellegrino che vai senza una meta, 5
curvo e pensoso di un lontano lume
che brilli sulla porta di una casa
triste ma dolce al tuo martirio... oh, d’oro,
sí, le campane come le alte stelle!
Tu le ritroverai le tue sorelle 10
di un tempo, umili e buone e, forse, è il loro
riso che canta con le fonti e trilla
co` i nidi e luce in fondo alla tua strada.
Fanciullo, apri il tuo cuore e in esso cada
l’ultima foglia dell’autunno: mai 15
piú mortale tristizia accoglierai
lungo la siepe della eterna strada.
Tu vuoi morire, ecco, tu vuoi dormire,
solo, per sempre, con le tue corone
sfiorite e chiudi le pupille buone, 20
dolce, cosí, che sembra ti vanisca
l’anima, desolato pellegrino.
E sogni... e nella tua casa in un tetro
crepuscolo, le pallide sorelle
vanno inquiete per l’assente, il loro 25
dolce fanciullo che le consolava
con l’innocenza delle sue parole,
e ti cercano e guardano le stelle
che ti guardano, e toccano le cose

59

che già toccasti con le timorose 30
dita e non sanno che tu sei vicino.
Vicino sí, ma stanco, ma seduto,
ma ignaro. Oh! Dio, queste campane d’oro
come insistono... chi dunque ti vuole,
fanciullo, se non il tuo sogno?... Loro?! 35
Loro?! ma dove? non ti sei perduto?
Forse: perduto, e non puoi ritornare.
Alle tue fonti piú non devi bere,
hai seppellito le tue primavere
per sempre; tu non puoi resuscitare. 40
Domani, se riprenderai cammino
curvo e pensoso di un lontano lume
che brilli sulla porta di una casa,
fanciullo, come il sogno divino
vorrai morire dopo un breve andare, 45
tanto solo e perduto ti sarai,
pellegrino che vai, che vai, che vai
simile al fiume che non trovi mare,
al seme che non possa fecondare
per un suo malinconico destino. 50
Verranno le sorelle a riguardare
su la soglia deserta se non torni,
dolce il fratello dei lontani giorni
ancora e sempre... e non potrai tornare.

Sorella, dolce riguardare il chiostro
che le vestite d’umiltà rinchiude,
oggi che aprile giovinetto illude
soavemente ogni martirio nostro! 4
E caro m’è pensar dov’io mi prostro
Gesú trafitto per le membra ignude
e ancor vorrei pellegrinare in rude
saio e domar mie carni a piú d’un rostro. 8
Vorrei morirmi di melanconia,
vedovo di un desiderio, solo,
con l’altissimo sogno che mi tiene, 11
e le anime, sorelle in questa mia
doglia infinita di levarmi a volo,
dissetare col sangue delle vene. 14

Dorma l’autunno e sogni ancora biondo
il dolce vecchio, e il sonno gli consoli
anche una gioia rapida di voli,
gli ultimi, Santo Stefano Rotondo. 4
Forse, domani non varrà un giocondo
subito trillo a risvegliare i broli,
forse, domani i nostri cuori, soli,
turberanno il silenzïo profondo. 8
E noi, dolcezza, non lo desteremo
il soave malato che non ha
piú la speranza della guarigione 11
come l’anima nostra senza remo,
e senza vele, che non tornerà
mai piú nel porto di salvazione. 14

Io t’ò nel cuore e tu, sole, mi scaldi
e le cose non oggi allo sfacelo
imminenete rassegnansi: che cielo,
oggi! e che squilli! Nunziano gli araldi
giovinetti l’avvento che sognai? 5
Come tutto è soave, come tutto
mi canta in cuore! non m’hai tu costrutto
un nido nei novissimi rosai?
Stelle! che gioia! Quanto cielo e quanti
voli s’io chiuda gli occhi alla freschezza 10
di questa sera piena di dolcezza,
accolgo in essi ancor tristi di pianti!
Pianti lontani come le tue, nonna,
favole buone, come le mie pure
notti, oh, quiete delle creature 15
che una fata protegge e una madonna!
Serenità, non tu mi riconduci,
nave di sogno, a una perduta riva?
non è forse una luce primitiva
questa che vince tutte le altre luci? 20
E colgo ancora le margheritine
per i capelli de le mie sorelle
e m’inebrio del sole e de le stelle
e piango se mi pungono le spine.
Tutto quel che fu mio, teneramente, 25
mette le foglie, mette i fiori, odora;
oh, mai tramonto si sbiancò in aurora
piú di questa soave e piú ridente.

63

Serenità, ben tu mi ricomponi
gioie profonde per il mio ritorno, 30
e suoni tutte le campane a stormo,
le campane già vedove di suoni,
entro il mio cuore, e vuoi tu che al fiorito
maggio spalanchi l’umili finestre
e odori il davanzale di ginestre 35
e canti ancora quello che infinito
canto mi parve e non fu che una nota!
Vuoi che l’orto mi dia ghirlande e frutti...
ma non sai farmi libero di lutti,
ma non sai popolarmi questa vuota 40
casa! E allora?... perché farmi tornare?
Serenità: quiete al mio tormento
vana, sono perduto, ora, mi sento
morire e gli occhi s’empiono di bare
e questo cielo non conobbe voli 45
mai, questa casa non s’aprí alla gioia,
serenità, serenità, ch’io muoia
dunque se il cuore tu non mi consoli,
se non valse al dolor tua compagnia,
se il passato mi stringe sí che in ogni 50
luogo ritrovo i miei perduti sogni
pieni di una mortale nostalgia.

Tu che non hai per tua doglia viva
una madre serena che consoli,
un orto dolce con i girasoli
e il canto d’una limpida sorgiva, 4
tu che, accesa una lampada votiva,
pregavi per i tuoi fratelli soli
e per la doglia di che tu ti duoli
la bocca non ad implorar s’apriva, 8
tu che mi sei tristissima sorella,
batti alla porta del mio cuore vano,
lascia che io senta il tuo cuore tremare 11
nel mio come una stella in una stella
per un cielo piú novo e piú lontano
sovra il pianto degli uomini e del mare. 14


Anima, come oggi nessuno arriva,
non tendere le pallide tue mani
a i cieli, troppo noi siamo lontani
e troppo melanconica è la riva. 4
Dici: domani... Oh, non sperar domani
piú! La speranza è nel tuo cuore viva
cosí che l’abbandono la ravviva
con i suoi tristi addii quotidiani?! 8
Ben ora è che di tutto si disperi
e che il rosario dei futuri giorni
ci conduca al piú puro dei misteri 11
in queste solitudini malate,
vedove di partenze e di ritorni,
simili a stazioni abbandonate. 14

Dicono le povere piccole cose: Oh soffochiamo d’ombra!
Il nostro amico se ne è andato da troppo tempo:
non tornerà piú. Chiuse la finestra, la porta; il suo passo
cadde nel silenzio del lungo corridoio in cui non s’accoglie
mai sole, come nel vano delle campane immote, poi
la solitudine stese il suo tappeto verde e tutto finí.
Qualche cosa in noi si schianta, qualche cosa che il
nostro amico direbbe: cuore. Siamo delle vecchie vergini,
chiuse nell’ombra come nella bara. E abbiamo i fiorEgli avanti di andarsene, per sempre, lasciò sul suo piccolo
letto nero delle violette agonizzanti. Disperatamente
ci penetrò quel sottile alito e ci pensammo in una esile
tomba di giovinetta, morta di amoroso segreto. Oh! come
fu triste la perdita cotidiana inesorabile del povero
profumo! E se ne andò come lui, con lui, per sempre.
Noi non siamo che cose in una cosa: immagine terribilmente
perfetta del Nulla.
Qualche volta le campane della piccola parrocchia
suonano a morto. Tutto ciò sarebbe tristissimo per noi,
povere piccole cose sole, se egli fosse qui. Ma è lontano
e le campane non tarlano il silenzio per lui, povero caro.
Un tempo lo vedemmo e l’udimmo piangere senza fine:
volevamo consolarlo, allora, e mai ci sentimmo cosí
spaventosamente crocefisse. Oggi, oh, oggi è un’altra
cosa: dove piange? perché piange?
68
Allora lacrimò desolatamente perché una sua piccola
e bianca sorella non veniva, a sera, come per il passato, a
farlo men solo... o piú solo. Cosí egli le diceva mentre
l’abbracciava. E soggiungeva: «Noi ricordiamo e nulla
come il ricordo è simbolo di solitudine e di morte». Rievocavano
molte liete fortune e molte tristi vicende, anche,
ma non troppo di queste si amareggiavano.
Una sera il nostro amico attese inutilmente. Attese fino
all’ora delle prime rondini e delle ultime stelle...
Oh, egli ci voleva bene: qualche volta ci parlava a lungo,
come in sogno. In sogno parlava. Avanti di dormire,
accendeva un piccolo lume giallo, sospeso al muro. Forse
aveva paura.
È una cosí dolce cosa, la paura, appunto perché è dei
fanciulli!
Noi non dormiamo; noi siamo le eterne ascoltatrici,
noi siamo il silenzio che vede e che ascolta: il visibile silenzio.
La casa dev’essere molto vasta. Udiamo a tratti delle
voci lontanissime e che pensiamo non vengano dalla piccola
piazza. Oh, la finestra, se si spalancasse e facesse
entrare un poco di sole , un poco di vento! oh, nulla è simile
al cuore perduto come il sole che vuole entrare, e
tutti i giorni domanda e tutte le sere, triste e bianco,
smuore di rinunzia.
Un convento, una chiesa, un lungo muro basso, interrotto
da due piccole porte, la cui soglia allora era sempre
verde. La neve restava intatta, davanti a quel muro,
un tempo interminabile. Il nostro amico diceva che una
porta chiusa è figurazione di gran gioia. Noi siamo semplici, non abbiamo mai comprese queste parole, sarà,
forse, perché siamo cosí sole e cosí sconsolate, da tanti
anni, in questa camera chiusa!
Oh, gli occhi aperti smisuratamente nell’ombra terribile,
sono cosí simili a noi! Sanno vedere ma non possono
vedere.
Per quanto ci disfaceremo nel buio come le stelle dietro
le nuvole? Per quanto la nostra cecità apparente, ci
vieterà il sole, o, forse anche, un poco di dolce luna?
Come tante piccole monache in clausura, noi, povere
cose, viviamo e morremo. Pietà! Pietà!
Quante rughe ci solcano! Siamo vecchie, oh cosí vecchie
da temere la fine improvvisa. E la polvere che noi
pensavamo cipria, ci seppellisce cotidianamente come
un becchino troppo scrupoloso.
Come ci carezzavano le tende, piene di vento a primavera!
Ella doveva carezzare cosí il nostro amico, doveva
farlo morire di spasimo, cosí. Ora, anch’esse, come le
vele di una decrepita barca inservibile, chiusa nel vano
di un piccolo porto solitario e triste, pendono flosce e
vecchie: oggi una loro carezza ci farebbe pensare alle
mani di un agonizzante.
Un passo. Una mano tenta la chiave... oh, non spasimiamo:
è un bambino, è il solito bambino di tutti i giorni,
che passa lungo il corridoio per andare chi sa dove;
non spasimiamo, è inutile.

Ma nella croce delle tribolanti et delle afflitioni
ci possiamo gloriare, però che questo
è nostro.
san francesco
Ma un giorno voglio sradicarli dal suolo e
disporli in modo che ognuno stia da sé, affinché
apprenda la solitudine.
nietzsche
Giovine, se amor di perfetta letizia in te sia, vigila affinché
la mala femina cui gli umani dicono Speranza non
adeschi l’inesperto Desiderio.
Sii semplice e puro come un fanciullo; non altra ombra
godere se non quella generata dal prezioso lume della
tua anima.
E questo lume, assai dolce, sappia tu nutrire di olii non
vani e curare affinché il suo raggio non sia parte di un
tutto, ma un tutto, per se stesso. Ama, dunque, l’ombra
e fuggi la luce ché, a simiglianza del tempo, essa è ingenuamente
maligna e terribilmente giusta.
E, con l’ombra, ama il silenzio, poiché l’ombra delle tue
parole è il silenzio.
Amalo come Calvario delle tue Imagini, come Croce del
tuo Sogno, come Tomba della tua Anima. Saprà darti
una stella per una parola, un’aquila per un grido, un
pianto per un ricordo, sempre. Tu non vivrai che di Passato:
ti sarà, in tal modo, assai men grave fuggir la speranza
e la vana felicità.
E dovrai viverne fino a morire. Lo spasimo bianco sarà
per tenerti ognuna ora: tutto che di piú infantile e di piú

71

lontano verrà a battere alla tua porta, dovrai accogliere
nel profondo e godertLa tua tristizia sarà quella de l’uomo che sempre ritorna:
tristizia e letizia maggiore tu non saprai, né mai sapestOr tu voglia, nell’ombra e nella solitudine, morir questa
morte. Sudario dell’agonizzante sia il Silenzio.E l’anima
tua non piú possederà il brivido libidinoso della Speranza,
ma ogni Suo gesto sarà di rassegnazione come il
chiudersi delle vetrate, a sera.
Allora che lungamente la tua vita per il deserto del Dolore
tratta sarà e non tu la gola arida – in udendo le fonti
della caduca felicità cantare – lusingata avrai di Piacere;
allora che l’anima si sarà cibata, divotamente
dell’ostia del Silenzio, prona all’altare della Solitudine,
lo spasimo gaudioso vorrà tenerti tutto, in fino a che la
Morte non a te si figuri come il meraviglioso fiorir di un
seme ignoto e divino.
E in te sarà, veramente, la gioia e la dedizione de la corolla
che s’apra, nel mattino, al sole.
Giovine, io ti esorto a considerare e meditare la mia volontà.
Non temer dell’umano; anzi, se avvenga che tu gli
mova riso, godi e sappi che nello spregio degli altri è la
vera felicità del solitario. Felicità di esaltazione che non
vorrai disdegnare come quella che, sola, vana non sia e
cresca in te il desio della solitudine.
Getsemani!
Oh, che tu debba inginocchiarti e orare e sudar sangue,
novizio, in fin che una sua cantilena, incomprensibile e
monotona come le parole di un folle, ti lacrimi la Morte,
72
dolce sorella, e tu a lei ti doni a simiglianza dell’esule
che ritorni e all’anima delle vecchie cose tutto se stesso
affidi, colmo il cuore di una mortale felicità.


Perché tu mi dici: poeta?
Io non sono un poeta.
Io non sono che un piccolo fanciullo che piange.
Vedi: non ho che le lagrime da offrire al Silenzio.
Perché tu mi dici: poeta?
iLe mie tristezze sono povere tristezze comunLe mie gioie furono semplici,
semplici cosí, che se io dovessi confessarle a te arrossireOggi io penso a morire.
iiIo voglio morire, solamente, perché sono stanco;
solamente perché i grandi angioli
su le vetrate delle cattedrali
mi fanno tremare d’amore e di angoscia;
solamente perché, io sono, oramai,
rassegnato come uno specchio,
come un povero specchio melanconico.
Vedi che io non sono un poeta:
sono un fanciullo triste che ha voglia di morire.

75


Oh, non maravigliarti della mia tristezza!
E non domandarmi;
io non saprei dirti che parole cosí vane,
Dio mio, cosí vane,
che mi verrebbe di piangere come fossi per morire.
Le mie lagrime avrebbero l’aria
di sgranare un rosario di tristezza
davanti alla mia anima sette volte dolente
ma io non sarei un poeta;
sarei, semplicemente, un dolce e pensoso fanciullo
cui avvenisse di pregare, cosí, come canta e come dorme.
v.
Io mi comunico del silenzio, cotidianamente, come di
Gesú.
E i sacerdoti del silenzio sono i romori,
poi che senza di essi io non avrei cercato e trovato il
Dio.
vQuesta notte ho dormito con le mani in croce.
Mi sembrò di essere un piccolo e dolce fanciullo
dimenticato da tutti gli umani,
povera tenera preda del primo venuto;
e desiderai di essere venduto,
di essere battuto
di essere costretto a digiunare
per potermi mettere a piangere tutto solo,
disperatamente triste,
in un angolo oscuro.
76
viIo amo la vita semplice delle cose.
Quante passioni vidi sfogliarsi, a poco a poco,
per ogni cosa che se ne andava!
Ma tu non mi comprendi e sorridE pensi che io sia malato.
viiOh, io sono, veramente malato!
E muoio, un poco, ogni giorno.
Vedi: come le cose.
Non sono, dunque, un poeta:
io so che per essere detto: poeta, conviene
vivere ben altra vita!
Io non so, Dio mio, che morire.
Amen.


Ben ch’io t’oda passare
vicino alla mia soglia
e pensi che tu voglia
battere e domandare,
non tormento a piú viva 5
fiamma la mia lucerna
– cui, nella notte eterna
guardo come a una riva –
e non se, a poco a poco,
cresca la lontananza, 10
vedovo di speranza,
ormai, te folle invoco,
ché le tue mani sono
colme di doni: porti
ai dolenti conforti, 15
ai felici perdono.
Hai pianto e un poco vuoi
di quel pianto godere,
qualche lagrima bere,
ancora, con i tuoi. 20
Donare e perdonare!
Contener nell’immenso
cuore grani d’incenso
pe` `l piú lontano altare.
Dire al nemico: Sei, 25
tu, mio padre, mio figlio:
78
dormi sul mio giaciglio,
che io sul tuo dormireE questo, senza pena
dire e senza tristezza; 30
sfarsi alla tenerezza
come al mare la rena.
Ma, forse, tu non hai
nessuno e, pure, torni,
cosí, per pochi giorni, 35
per un’ora, e non sai
tu, non sai che la povera
piccola casa accoglie
cader di nuove foglie,
fiorir di rose nuove 40
e che piú nulla, piú
nulla! del tuo rimane
se, triste come un cane
randagio, vaghi tu
imaginando i nidi 45
piú folti e piú canori,
tanto, che ora ne muori
di dolcezza e sorridMa l’ombra non lo vede
quel tuo sorriso: vela 50
piccola che s’incela,
sembra, nella sua fede,
e non è che una cosa
trepida, tutta sola,

79

che, per te, forse, vola, 55
ma per gli altri non osa,
ma per gli altri non pare
che una vela, una vela
piccola che s’incela
a l’estremo del mare. 60
iViandante, ancor io
risi alla mia speranza,
vissi la lontananza
per vivere d’oblio,
come te, come tutti 65
gli uomini. Un giorno volli
cantare ne` piú folli
canti i miei folli lutti,
parlare al sole come
al mio cuore e, talvolta, 70
ove l’ombra piú folta
fosse, chiamarmi a nome
e dirmi: «Creatura
vergine, non udire
piú. Apprendi, ora, a morire 75
nella tua sepoltura.
Accendi un lume, un solo.
Medita la tua nuova
vita. A te sia la prova
d’una morte o di un volo. 80
Ma non tentare, maConfida, anche, ma senza
80
elegger la semenza:
dopo non piangeraCanzoni assai soavi 85
canta, se vuoi cantare.
Canzoni marinare
dai ponti delle navi,
canzoni di parole
semplici, a pena nate, 90
che, ancora, dall’estate
odorano di sole.
Cosí vivrai, né cura
ti terrà del passante,
ignaro viandante 95
di una via peritura,
se tu l’oda cantare
o piangere alla soglia
e imagini che voglia
battere e domandare». 100


Forse, Antonello, nostra sora Morte,
da la qual nullo uomo può scampare,
udendo quel tuo dolce sospirare
piana venne a le nostre anime assorte, 4
poi che vedemmo le tre chiuse porte
ove i beati stannosi a pregare
e i mendichi non osano levare
occhi, in temenza della buona sorte? 8
Forse, Antonello, se desio di vita
ci crebbe l’ora de le prime stelle
e un di piccoli orti vanimento 11
sí rassegnati al trasfiguramento
che le ingenue anime sorelle
non pensaronsi aver la via smarrita. 14

– Sorelle, venite a vedere!
– C’è il sole nell’orto, c’è il sole!
– è un povero sole che ha freddo, non senti?
– Che piange le sue primavere...
– Sole di convalescenti. 5
– Suor Anna sorride cosí.
– Che ci voglia raccontare
una fiaba d’oltre mare!
– È venuto a trovare
noi, povere sperdute, 10
e, forse un malato lo aspetta
invano al limitare
della sua casa per la sua salute.
– È piú bianco della mia cornetta...
– Sorelle, scendiamo nell’orto 15
prima che se ne vada.
i– Sorelle, pregatelo a mani
giunte ché torni domani!
– Che torni, per poco, che torni,
però, tutti i giorni! 20
– Perché non dovrebbe venire?
Noi stiamo per morire.
– Comunichiamocene, sorelle,
prima che vengano le stelle.
– Noi non abbiamo che Gesú, 25
Maria e niente piú.
– Un po` d’acqua nella scodella
e un po` di sole nella cella.

83

– Io mi farò una ghirlandetta
per i miei poveri capelli. 30
– Io, sorella benedetta,
avrò il miglio per gli uccellii– Oh, Sorelle, e, se non torna,
che faremo?
– Se non torna, aspetteremo. 35
– Com’è gelido il convento.
–È piú gelido il mio cuore.
– Oh, Sorelle, invece, io sento
tutto il sole nel mio cuore.
– Stelle in cielo e vele in mare, 40
tante vele e tante stelle...
– Accendiamo le candele sull’altare.
– Ricordiamoci, sorelle,
che siamo mortal– Regina sine labe originali... 45
– Che faremo, se non torna?
– Se non torna piú, morremo.

Vita tua è vita mia.
Tu lo sai: melanconia
mi tien fermo in sua balia;
non ti posso consolare.
Tu m’hai detto: – Ov’io mi reco 5
voglio che tu venga meco.
– Oh, fratello, io sono cieco,
non ti posso seguitare.
– Vieni; è tanto lo sconforto
che nel cuor misero porto! 10
– Oh, fratello, io sono morto
per il troppo dolorare!
– Nel mio nido ho un usignolo,
del suo canto mi consolo
quando sono tutto solo 15
e ho desio di lacrimare.
– Oh, fratello, tu sei buono!
Il mio cuore, ecco, ti dono:
è piú dolce di un perdono,
è piú bianco di un altare –. 20
Foglie morte, foglie morte
su la soglia delle porte
dove il cuore batte forte
e non fa che domandare.
Or la luna se ne è andata 25
con la sua corte beata
tutta bianca e desolata
a dormirsene nel mare.

85

è cosí leggero il mio
cuore, par fatto d’oblio! 30
Non ti pesi nell’avvio,
non ti voglia faticare.
Le tue mani sono monde
e le sue ferite fonde:
le tue mani sieno sponde 35
al tuo lento sanguinare.
Oh, il mio cuore è un usignolo,
che non canta quando è solo;
disiava un dolce brolo:
or nel tuo si sta a cantare. 40
86

Elemosina triste
di vecchie arie sperdute,
vanità di un’offerta
che nessuno raccoglie!
Primavera di foglie 5
in una via diserta!
Poveri ritornelli
che passano e ripassano
e sono come uccelli
di un cielo musicale! 10
Ariette d’ospedale
che ci sembra domandino
un’eco in elemosina.
iVedi: nessuno ascolta.
Sfogli la tua tristezza 15
monotona davanti
alla piccola casa
provinciale che dorme;
singhiozzi quel tuo brindisi
folle di agonizzanti 20
una seconda volta,
ritorni su` tuoi pianti
ostinati di povero
fanciullo incontentato,
e nessuno ti ascolta. 25


Conviene che tu muoia,
dolcezza, oggi, per me.
Vele di barche in mare!
Non dovevo lasciare
che, pur se triste, il sole 5
bagnasse il limitare!
Conviene che tu nuoia,
dolcezza, oggi, per me.
Forse mi allontanai
troppo, ché, certo, mai 10
tanto mi piacque andare
solo, con la mia bella
rete nuova e una stella
per guida fra` rosaConviene che tu muoia, 15
dolcezza, oggi, per me.
Erano cosí chiare
le acque! Dolce pescare
se la rete sia nuova!
Quanti nidi contai 20
di stelle e quante mai
vele di barche in mare?
Conviene che tu muoia,
dolcezza, oggi, per me.
Quale gioia tentò 25
la porta, s’inoltrò
cauta e infantilmente
rise nell’obliata
88
casa e fiorí la grata
di viole? Non so. 30
Conviene che tu muoia,
dolcezza, oggi, per me.
Felicità mi spiace,
felicità è loquace
come un bimbo; l’ho a noia! 35
La mia rete ha ceduto,
la mia stella ha perduto
il fedele seguace.
Conviene che tu muoia,
dolcezza, oggi, per me. 40
Vele di barche in mare.
Chi attende al limitare?
Regina delle lagrime
e de` dolci martiri,
non che tu sospiri 45
chi deve ritornare?
Sí, conviene che muoia,
dolcezza, tu, per me.

Il passo degli umani
è simile a un cadere
di foglie... Oh! primavere
di giardini lontani! 4
Santità delle sere
che non hanno domani:
congiungiamo le mani
per le nostre preghiere. 8
Chiudi tutte le porte.
Noi veglieremo fino
all’alba originale, 11
fino che un immortale
stella segni il cammino,
novizii, oltre la Morte! 14

Frammento
Tu piangi, ma non sai, piccola cara,
dove, nell’ombra, piangano le morte
cose quel tuo, dolcezza, ultimo addio,
non sai dove le tue lagrime, dove
le tue povere lagrime salate 5
piangere, se non anche il piú diletto
amante, oggi, le beva per i lunghi
cigli e i capelli ti componga, piano
e tenero, su le arse tempie e voglia,
ad uno ad uno, dalle guance, tutte 10
bagnate, liberarli, indugiando
nella piccola cura in fin che un lume
dolce ti rida nei piangevoli occhLagrimi e vuoi che ti racconti alcuna
favola antica, mentre ti sarebbe 15
dolce un imagine di lontani
giorni che la tristezza esiliò
con le favole, cara anima, poi
che nessuno te le racconta piú,
quelle povere favole soavi 20
senza amarezze e pure, adesso, tanto
tristi che, quasi, piangi per averle
in cuore, tutte, come le figure
di quei piccoli santi con la palma
che tu appuntavi, con gli spilli, al muro. 25
Piangi pur anche la malinconia
mortale d’una piccola bottega
nera, di vecchi mobili, di vecchi
abiti, in una triste via, nell’ora
crepuscolare, e tutte quelle cose 30
92
imagini che siano per morire
in uno specchio, simili a dei fiori
obliati in un vaso? Ma non devi
piangere. Lascia che io ti asciughi, povera
anima, piano, quasi il fazzoletto, 35
raccogliendo le tue lagrime, possa
domani, ancora, s’io lo voglia, tutte
alla mia bocca renderle, dolcezza.
Sorriderai: se dolorosamente
sorriderai, mi basterà. Che importa 40
se non t’è il cielo, all’improvviso, tutto
nel cuore? Avrà tempo. Non è già questo
l’ultimo pianto! Io sarò dolce e tu
sarai fragile e tenera e serena.
Verrà la pace con le mani giunte, 45
ma non la udrai tu, piccola, venire.
Tornerà, sai, quotidianamente
un poco, senza dirti nulla; e, vedi,
sarà come se tu cantassi una
preghiera incomprensibile, per lungo 50
volger di tempo, in fin che in una sera,
forse piú dolce e piú triste, all’improvviso
t’avvenisse, cosí, senza sapere,
di comprenderla intera. Cento volte
passeremo per quella via che piú 55
diletta e non so che malinconie
nostre avremo. Lungo i chiari fiumi
canteremo le piú vecchie canzoni
e sarà dolce non seguirne il senso.
Le canteremo solo perché possano 60
inavvertite piangervi le nostre
anime, un poco. Tu vedrai; la bella
Vita imagineremo in una chiara
morte. Come se tu fossi, ogni giorno,

93

per giungere ad un mio primo convegno, 65
ti vorrò bene, e come tu, dolcezza,
giungere mai dovessi, io ti vorrò
tanto bene. Sorridi, ora. Non piangi
quasi piú. Ce ne andremo in una casa
piccola e sola. Se vorrai, nei giorni 70
di festa, porteremo a tutti i piccoli
infermi alcuni di quei dolci, quei
poveri dolci delle suore, quasi
bianchi, senza sapore, avvolti in carte
celesti e in fili d’oro. Se vorrai, 75
questo; se non vorrai, se ti sembrasse
troppo triste, andrò solo, senza piangere,
anima cara, e tornerò alla nostra
piccola casa e, come fossi anch’io
malato, sognerò le tue parole 80
tenere, bianche, senza senso quasi,
come quei dolci, quei piccoli dolci
delle povere suore malinconiche.

Ora che li organi
di Barberia singhiozzano al Crepuscolo
li ultimi balli e le ultime canzoni
anche una volta, quasi una paura
folle di rimanere 5
soli nell’imminente ombra li tenga;
ora che i poveri
amanti hanno sepoltura
nel cuore, senza piangere, la piccola
loro felicità domenicale, 10
e vanno muti
per il noto viale
al convegno dell’ultima tristezza;
ora che il pianto in maschera
di Sorriso 15
affetta ancora un’aria disinvolta
prima che scada il facile noleggio
dell’abito di gala;
ora che ne` conventi e ne` collegi
abbassano le lampade, 20
asciugano le lagrime,
e s’imagina che nel Paradiso
ogni giorno sarà
domenica;
ora che nei postriboli 25
le femmine si lasciano baciare
cantando
il breve elogio funebre
della verginità;
96
il Poeta, ebro di morte, 30
viene a patti
con la Disperazione
che gli offre il domani con tutte
le sue piccole ire sorde,
le sue facili rassegnazioni, 35
mentre gli ride in faccia
perché non seppe ancora
morire di fame!

97

Cantarellando, senza
tremare, la prigioniera
dalle mani logore
raccolse tutte le vecchie cose
polverose, i suoi denari 5
di un’altra epoca,
riguardò nelli angoli ove la sera
già tesseva le sue tele d’ombra
e tentò la porta vigilata
dai ragni centenari. 10
Seguivano con aria
di danza
un loro monotono giro le foglie
davanti alla casa
della Melanconia, 15
donde la Speranza affamata
fuggiva indisturbata.

Piccolo vecchio lebbroso,
tu sogni, le mani sul ventre,
nell’ombra della via suburbana
odorata di gelsomini,
sogni 5
che ti hanno incoronato re dei re!
è dunque la tua reggia
meravigliosa, questa che fiammeggia
come un rogo?
Sono tue queste logge sul mare? 10
E quei vascelli
d’oro?
Vengono a te
da favolosi reami
li omaggi stupendi? 15
E quel buffone gobbo,
vestito di campanelli
d’argento,
narra a te un’originale
storia sentimentale 20
per farti singhiozzare
a tradimento?
Piccolo vecchio lebbroso,
non sorridere cosí!
L’alba grida da un’ora per la via. 25
Destati! Non vedi
che taluno s’è fermato a guardare
quel tuo sorriso muto d’idiota,
mentre

99

tu seguiti a sognare, 30
le mani sul ventre,
quella tua grande felicità
ignota?

Non piangere cosí! Lascia
che se ne vadano in silenzio
prima che accendano i fanali!
Se taluna sopporta a malincuore
il suo fardello di stracci, aiutala! 5
perché non si soffermi e voglia
sedersi sulla soglia!
Non ti torcere le mani!
Lascia che se ne vadano
senza sapere che tu piangerai 10
fino a domani!
Chiudi bene le porte e non udire
le loro efimere parole!
Se ne vanno cantando tutte sole,
in cerca d’amore. 15
Non singhiozzare cosí!
Perché le chiami? Speri
che tornino? Oh, allora,
tu non hai cercato a bastanza
nell’ombra della sera, 20
non hai chiuso bene la porta
su la via!
Taluna rimase: quella
che ti sarà sorella,
che ti sarà infermiera 25
nell’agonia.

 Perché, mia piccola regina,
mi fate morire di freddo?
Il re dorme, potrei, quasi,
cantarvi una canzone,
ché non udrebbe! Oh, fatemi 5
salire sul balcone!
– Mio grazioso amico,
il balcone è di cartapesta,
non ci sopporterebbe!
Volete farmi morire 10
senza testa?
– Oh, piccola regina, sciogliete
i lunghi capelli d’oro!
– Poeta! non vedete
che i miei capelli sono 15
di stoppa?
– Oh, perdonate!
– Perdono.
– Cosí?
– Cosí...? 20
– Non mi dite una parola,
io morirò...
– Come? per questa sola
ragione?
– Siete ironica...addio! 25
– Vi sembra?
– Oh, non avete rimpianti
per l’ultimo nostro convegno
nella foresta di cartone?
– Io non ricordo, mio 30
dolce amore... Ve ne andate...
Per sempre? Oh, come
102
vorrei piangere! Ma che posso farci
se il mio piccolo cuore
è di legno? 35

Tu vedi: che cosa rimane?
Se n’è andata davvero, questa volta.
Adesso puoi sospirare
i tuoi madrigali alla Tristezza.
Se n’è andata davvero... 5
Non la ricordi cantarellare
le canzonette napoletane
fuori di moda?
La cerchi nelle sue cose?
Ritrovi le sue dita in quelle rose 10
di carta gialla o lungo la tastiera
di quel suo vecchio pianoforte a coda?
Ma non vedi? Nessuno comprende
questo tuo ricercare,
questo tuo sollevare 15
improvviso le tende,
questo sentirti morire
udendo battere alla postierla
della sua casa melanconica!
Nessuno imagina che il tuo volto 20
piangevole e doloroso
in quel vecchio specchio polveroso
somigli quello di Cristo sul lino
della Veronica!

Io sono giunto alla città
nel mezzo del bosco.
Batto alla porta, nessuno domanda,
batto a tutte le porte
della città muta; non odo 5
che fontane cantare
canzoni senza ritornelli
a la Monotonia.
Io grido: «non saprò
domani tornare 10
per la stessa via!
Sono un fanciullo bianco
ed è fiorita per i miei capelli
una ghirlanda!
Le mie piccole mani sono pure 15
come quelle dei santi di cera;
amo le creature
non so che una povera preghiera ».
Le fontane cantano sempre
nella città muta dei sogni. 20
Io mi allontano
e la mia veste bianca
se la dividono i rovi,
e la mia ghirlanda s’è mutata
in una corona di spine, 25
le mie piccole mani sanguinano
senza fine
e l’anima è triste come
li occhi
di un agnello che sia per morire. 30

105

E le fontane cantano
dietro le bianche porte.
Ah! sono io dunque colui
che non dormirà piú
che non sognerà piú 35
fino alla morte?

Oh! piangi ancora, mia
piccola tenerezza!
Piangi, fosse anche per un’ora!
che t’importa? Sarà questa
l’ultima grazia... Non sai 5
che me ne voglio andare?
Ma se tu non piangerai,
come allora, per una
improvvisa tristezza,
per una melanconia 10
senza causa, mia
piccola tenerezza,
come potrò questa sera,
mentre tu dormi e sogni
la mia bocca, fuggire? 15
Andarmene a morire nel castello
della Nostalgia?

L’ultimo Desiderio traballando
nell’ombra della porta
d’un postribolo fa
la serenata alla Disperazione.
Ma dai tegoli goccia 5
la pioggia sul balcone, a quando a quando:
forse la Bella non apparirà.
Che sia morta la fame? che un amante
le offra tutte le sue lagrime
con un bel gesto galante? 10
Ma non trapela
per le chiuse imposate lume
di candela.
Converrà cercarla altrove:
peregrinare 15
per tutte le taverne della via,
strisciare lungo i muri
come una spia
prima che l’alba ruffiana torni
e conduca alla sua casa li umani. 20
L’ultimo Desiderio
con la logora
chitarra a bandoliera
cerca per ore e ore
la Disperazione. 25
Ma non la trova... né la troverà,
ché gli è la Bella fino alla sera
nel cuore

Avanti! Si accendano i lumi
nelle sale della mia reggia!
Signori! Ha principio la vendita
delle mie idee.
Avanti! Chi le vuole? 5
Idee originali
a prezzi normalIo vendo perché voglio
raggomitolarmi al sole
come un gatto a dormire 10
fino alla consumazione
de` secoli! Avanti! L’occasione
è favorevole. Signori,
non ve ne andate, non ve ne andate;
vendo a cosí poco prezzo! 15
Diventerete celebri
con pochi denarPensate: l’occasione è favorevole!
Non si ripeterà.
Oh! non abbiate timore di offendermi 20
con un’offerta irrisoria!
Che m’importa della gloria!
E non badate, Dio mio, non badate
troppo alla mia voce
piangevole! 25


Dolce mio bene, dov’eri?
Ho chiamato per tutt’i sentieri
e portavo una ghirlandella
per te, mia triste sorella;
ma tu non c’eri, ma tu non venivi. 5
E i fiori si facean men vivE taluno cadeva per via
a morirsene di nostalgia,
in fin che le mie mani pure
non strinsero che rame oscure. 10
Oh, dolce mio ben, dov’eri?
Ho chiamato per tutt’i sentieri,
ho battuto a tutte le porte...
ma dov’eri tu, dunque, sperduto?
– Oh? ma se non sei venuto 15
pe` `l sentiero della morte!


Noi sedemmo sull’orlo
della fontana nella vigna d’oro.
Sedemmo lacrimosi in silenzio.
Le palpebre della mia dolce amica
si gonfiavano dietro le lagrime 5
come due vele
dietro una leggera brezza marina.
Il nostro dolore non era dolore d’amore
né dolore di nostalgia
né dolore carnale. 10
Noi morivamo tutti i giorni
cercando una causa divina
il mio dolce bene ed io.
Ma quel giorno già vanía
e la causa della nostra morte 15
non era stata rinvenuta.
E calò la sera su la vigna d’oro
e tanto essa era oscura
che alle nostre anime apparve
una nevicata di stelle. 20
Assaporammo tutta la notte
i meravigliosi grappolBevemmo l’acqua d’oro,
e l’alba ci trovò seduti
sull’orlo della fontana 25
nella vigna non piú d’oro.
O dolce mio amore,
confessa al viandante
che non abbiamo saputo morire

113

negandoci il frutto saporoso 30
e l’acqua d’oro, come la luna.
E aggiungi che non morremo piú
e che andremo per la vita
errando per sempre.

Che vòi, Giggetto mio, m’ero stufato
da dovè stà mattina, giorno e sera
senza avecce gnisuno, ma ò pensato
finarmente che c’era la magnera 4
d’aripagasse subbito. So` annato
da un giornale a fà mette che c’era
un signore distinto e assai educato
che cercava `na bona cammeriera. 8
Se presentorno in quattro; ma de quella
ariunione de serve, me pijai,
pe` donna de servizio, la piú bella.
Che già è inutile ch’io te l’annisconna 11
se `na notte m’occorre...caso mai,
fa commido er servizio de `na donna!

Mio dolcissimo mare,
sotto la luna bionda
io vedo da la sponda
la nave lontanare. 4
Sento la morbid’onda
che mi viene a baciare,
come per consolare
la mia pena profonda. 8
Ella parte, e il mio pianto
va a morire sul mare,
come l’anima mia...
Ahi, non si può pensare 11
che il mar, ch’ho amato tanto,
il mar la porta via!...


a te, piccola visione bianca
Oh, un bacio, un bacio lieve
su la tua bocca rossa,
un bacio breve, breve
piccolo, senza scossa.
Senza che il core possa 5
tremar...no, non lo deve
non vo` che tu per l’ossa
senta un brivido lieve...
che faccia il volto esangue...

Oh un bacio di morente
sulla bocca, permetti?
Su quella bocca ardente
che pare un fior di sangue
trionfante fra i mughetti! 15

Gli occhioni dolorosi
volge senza belare
e pare che non osi
perdono domandare.
Oh vorrebbe tornare 5
ai suoi prati odorosi
sotto gli alberi ombrosi
tra i fiori a pascolare!
Oh, il soavissimo incanto
delle notti stellate 10
odorose di foglie...
Oh dolcezze passate!...
E adesso quanto pianto
che nessuno raccoglie!...

Piano il lume si spegne, e il triste raggio
non ingiallisce il muro...questa sera
la pallida madonna del villaggio
è sola sotto l’ampia volta nera. 4
Non una stella e non una preghiera
con un’offerta di rose di maggio;
ma solo il pianto d’una capinera
che cerca i figli fra i rami d’un faggio... 8
E la fiamma morente guizza, brilla
e lampeggia e rischiara il sacro muro
ahi, troppo presto obliato altare!
E nell’ultima rapida scintilla 11
illuminante il triste fondo oscuro
la dolce madonnina par tremare.

Ieri lo vidi: è bello, è bello ancora
come tanti anni or sono! m’ha guardato,
e ha sorriso di sprezzo, io l’ho chiamato...
Forse non mi sentí...forse dell’ora 4
tremenda ei già se n’è dimenticato
e mi schiva, mi odia, o egli ignora
che v’è un’anima al mondo che l’adora
e che lo sogna come un dí lo ha amato! 8
Ma no, ma no non esser tanto umile
anima mia che mendichi un amico,
che atroce sprezzo ti gettò sul viso!
Va`, sorridi anche tu, anima vile 11
di sprezzo verso lui! Sorrido e dico:
almen come il suo riso è il mio sorriso!

Che te penzi, Ninè, quer che m’hai detto
riguardo a tu` fratello, nun m’importa!
Tu se` rimasta pura, e er core in petto
batte, pensanno a te, come `na vorta. 4
Tu se` innocente, tu, nun sarai morta
pe` me, come me dichi ner bijetto;
sarebbe proprio `na gran cosa storta:
lassà pe` `n’assassino, `n’angioletto! 8
Si lui ha ammazzato, tutt’er disonore
ricasca su de lui! Le tu` parole
nun m’hanno fatto sentí male ar core!
Che te credi, che io c’abbia penzato 11
a quer ch’ài scritto ? Eh, Nina, guarda er sole:
lui tocca er fango, embè, s’è mai sporcato ?

(parla un bottegaro un po’ frescone)
Un’ora prima de schiattà, me dette
un cazzottone, fio, sott’ar barbozzo,
che ce dev’esse ancora er lividozzo,
perché la sora Nanna Lèvemmette 4
m’aveva visto giú da Pippo er Bozzo
a beve con un antro dú fojette!
E baccaiò, finché nun se n’annette
a letto senza voce piú `nder gozzo!! 8
Ma Dio castiga! Doppo `n’ora sola
je venne `n’accidente che, fratello,
schiattò de botto senza fa parola!
Chiusi er negozzio subbito a la lesta; 11
ma `n ce lassai attaccato quer cartello
in do` ce scritto: chiuso quann’è festa!

Dopo tanti anni, ieri. Il viale breve
dietro il vecchio cancello si distende
come un tempo; però sotto la neve
non vi sono piú fiori, e piú non pende 4
alcun frutto dai rami; stanca e lieve
ne la triste fontana l’acqua scende...
Nel portico, due legiadrette Eve
un Don Giovanni sotto braccio prende. 8
Sorridentensi sempre! O, se la pioggia
vi renda gialle o brutte o, se di notte
vi allieti il bacio buono delle stelle
di fra l’edera verde de la loggia 11
o statuette moribonde e rotte,
o, della villa dolci sentinelle!

`Na mattina, zi Rosa, nun vedenno
su` fia Nannarella
a magnà assieme all’antri la pulenta,
prima d’annà ar lavoro, annò corenno
su la cammera sua, 5
la cammera piú bella
der casale. Trovò chiusa la porta,
e cominciò a chiamà: Nanní che fai ?
Nun t’arzi ? Che te senti poco bene ? 10
Risponne a mamma tua!
Nanní! Nanní Risponni, e che nun ciai
core, pe` famme patí tante pene ?!...
E la povera donna
nun sentenno rumore, co` le mano 15
cercava de sfascià la seratura
strillanno: Nanna è morta!
Madonna mia, Madonna!...
Er fijo suo piú granne,
piagnenno, oprí la porta, con un sarto 20
la madre entrò pe` prima:
Nannarella nun c’era! Solo, in cima
a un cuscino trovarono un bijetto
in do` ce stava scritto: «mamma, io parto
per sempre, forse, perché tu m’avrai 25
già maledetta! Addio... ho amato ed amo
ancora, pazzamente, come mai
credo aver tanto amato i miei fratelli!...
Stanotte t’ho baciata sui capelli
per non svegliarti... e ho pianto... 30
Addio, baciami Toto,
Giggetto e mia sorella»
Sotto c’era firmato: «Nannarella ».
Zi` Rosa sbottò un pianto

125

s’arovesciò su quer lettuccio voto 35
sangozzanno tra sé: «Nanna diletta
no, nun è vero, nun t’ò maledetta!

Ne lo stanzone a piantereno, accanto
ar cammino, che manna 40
sprazzi de luce sull’ammattonato,
c’è `na vecchietta tutta freddolosa...
Nun pare, eppuro è proprio lei: Zi` Rosa.
Zi` Rosa, ch’er gran pianto
che in un anno ha sverzato 45
la fa sembrà piú veccia de dieci annSente bussà a la porta sganghenata,
e` rosario je trema tra la mano,
sa d’esse sola, la famija è annata
quer giorno a lavorà tanto lontano 50
co` `na voce che pare d’ammalata
sospira tra le labbra piano, piano:
«Se fusse Nannarella, Maria Santa!»
E a `sto pensiero trema tutta quanta...
S’opre la porta... è Nannarella! è lei 55
la fija che credeva già perduta!
è vestita de bianco
e sur visetto stanco
su quela bocca impallidita e muta
ce so` l’imporrete d’un dolore granne... 60
Zi` Rosa vede tutto, soffocata
dar pianto opre le braccia... Ha perdonato!
Ha già scordato tutta
l’infamia della fija...
Nannarella tremanno ce se butta 65
e suggella er perdono su la bocca!...
126
Stanno lí strette, strette, abbraccíate...
Mentre er foco tranquillo dorcemente
illumina la rocca,
pe` filà, de Zi` Rosa, e la mantija 70
bianca de Nannarella...


127
Egli le disse: So, so di morire
pallida Iddia tra le tue braccia e sfido
questa morte dolcissima, sorrido
a quest’ora fatal che dee venire.
O, frementi d’amor nel nostro nido 5
in un bacio lunghissimo svenire!...
Cosí la gente ci vedrà partire
abbracciati per sempre e senza un grido.
Oh è bello, è bello, sai far della vita
un’eterna dolcezza e poi passare 10
con un bacio alla morte! Ecco che bramo!
Nella fronte di lei pallida e ardita
risplendettero i grandi occhi di mare
e appassionata sospirò: Moriamo...
IUn lampo sotto la sua ciglia folta 15
brillò d’ebbrezza e porse all’estasiato
le sue labbra divine e il dolce fiato...
Baciò, baciò furente ed ogni volta
che baciava, moriva sull’amato
corpo che come rosa appena colta 20
era fragrante... Su la coppia stolta
languiva il sole; ma trionfava il fato!
128
Poi vennero le stelle silenziose...
Cantò il gallo all’aurora di viola
e s’aprirono al dí tutte le porte. 25
Ma nell’alcova, fra morenti rose
ella gridò: Non mi lasciare sola!
Lui disse: Resterò, fino alla morte!...
IIVenne la morte; piansero le rose
petali tristi sopra i corpi belli; 30
egli, confusi aveva i suoi capelli
con le chiome di lei, fresche e odorose.
I grandi occhi non piú fieri e ribelli
nelle palpebre la pia morte ascose,
le manine di lei nelle sue pose 35
e li lasciò sognar sogni novelli...
Venne la luna nel suo dolce viaggio
sovra gli amanti e li guardò: dal cielo
fece piovere un suo pallido raggio,
e vide in quella luce gialla e stanca 40
fra le rose insecchite e senza stelo
un forte braccio e una manina bianca...

L’Italia
L’Italia? Ma l’Italia, sor Cremente,
è la mejo nazione che ce sia!
Chi cià `sto cielo, pieno de poesia
che a guardallo, a guardallo solamente
tu te senti vení la fantasia 5
de strillà ar forestiero, come gnente:
`Sto cielo, `sta bellezza è robba mia,
e voi nun ce l’avete un’accidente?!
Guarda li fiori che ce so` da noi,
tu li raccoji a fasci co` le mano 10
pe` quanti ce ne so`! Mbè, voi o nun voi,
questo qui t’addimostra che nun sbaja
chi dice che de tutto er monno sano
er giardino piú sprennito è l’Itaja!
La Francia
Che me dichi? La Francia? Che me dichi 15
che Roma co` Pariggi `n ce la pò ?
Ma va`, vatt’annisconne che sinnò
te fai pijà pe` micco dall’amichi!
Sta a vede che a Parigi mo ce so`
San Pietro, er Foro, li romani antichi, 20
che solo in der vedelli li nemmichi
Pijaveno un fugone... a quer mi fò!
130
è inutile che fai che m’aricconti!
Le bellezze de Roma, so` le vere!
L’antre so` fatte pe` intontí li tonti! 25
Che dichi ? Ho d’annà in Francia pe` vedè ?
Ma statte zitto, statte, fa` er piacere!
Io nun ce vado in Francia... vacce te!
La Spagna
Nun ve consijo, caro sor Cremente,
d’annà, de `sti tempacci, in de la Spagna. 30
E nun posso capillo, francamente,
com’è che v’è venuta `sta gran smagna!
E nun potete annavene in Germagna,
in Inghirtera a Londra, oppuramente
in quarch’antro paese a fà sciampagna, 35
a buttà un po` de sordi alegramente!
Che dite? Voi ve ne volete annà
per un gran dispiacere che ciavete?
Parlate, su, nun fateve pregà!
Vostra moje v’inganna? E annate fori 40
pe` scordà tutto? Ma nun lo sapete
che in Spagna ce s’ammazzeno li tori?!


Campana dondolante
in un cielo di rose,
dolci note armoniose,
note di bocca amante, 4
tranquille, misteriose
voci del dí spirante,
campana dolorante
per tante pene ascose, 8
io ti sogno, o lontana,
su la breve chiesuola!
Ti sogno e t’amo tanto!
E a sera, pia campana, 11
sale a un cielo di viola
il tuo suono e il mio pianto!


Era il tronco possente al suolo avvinto
con radici fortissime, che grave
dolce ombra copria, come un recinto
sacro a Mercurio, delle genti prave 4
Dio consigliere... Un dí venne per nave
un uomo audace che nel labirinto
della foresta si cacciò con schiave
genti che forse in guerra aveva vinto. 8
Vide l’albero e ne ordinò la morte...
Lampeggiaron le accette nelle mani
dei lavoranti per un giorno intero.
E a sera nel silenzio triste e nero, 11
lacerato da mille solchi immani
scrosciò a terra il colosso immenso e forte.


Sento la vita, la possente vita
che mi scorre co` `l sangue ne le vene!
Sono forte, fortissimo,
e questa forza, questa vita immensa
ad un soffio lievissimo 5
io la sento tremare, ed un’intensa
angoscia strana viene
a torturarmi il cor quando vò aita.
O i fiori, questi fiori
di cui sento il profumo tanto acuto 10
che mi sale alla testa
che mi fa delirare,
vorrei vederli, e non solo l’odore
sentirne che m’arresta
i battiti del cor che chiede aiuto. 15
Vorrei vedere il mare
di cui sento la molle e dolce ondata,
che è tutta una canzone,
languir sotto le stelle...
Vorrei vederlo, e anch’io 20
con le persone buone
avrei parole belle
una preghiera tanto appassionata
per Iddio, per quel Dio
che mi ha data una vita di dolore 25
sol per farmi saper come si muore!...


Venne l’ultimo giorno... Con le stelle
si spense ogni speranza, il sole uccise
in me, ogni cosa, ogni delirio, e rise
il cielo azzurro, e le rose sorelle 4
nel mio rosario parvero piú belle
quel dí... La donna venne, mi sorrise
mi baciò sulla fronte ardente e mise
nelle mie, le sue mani bianche e snelle. 8
Era il saluto estremo, allor credetti
di morire e gridai: «Vision fuggente
dimmi, mi hai amato, come io t’amai?!»
Ella un poco annoiata, e a denti stretti 11
disse di sí; ma l’eco, che non mente,
lugubremente mi rispose «...mai!»


Cadde, ferito a morte. L’armatura
ferrea d’un suono lugubre gemette,
non si contrasse il fiero volto, e stette
impavido, il soldato di ventura. 4
E sorridea morente a la natura
sfolgorante, ai suoi campi, alle sue vette.
Intanto dalle nere bende strette
colava il sangue su la fronte pura. 8
Volle morir cosí: in faccia al sole
radioso, e strappò convulsamente
le fasce dalla sanguinosa pelle.
Flottò il sangue vermiglio e verso il sole 11
che l’attendea nel bacio suo splendente,
volò la sua grand’anima ribelle.


Oca, vorrebbe dí quell’animale
che forse nun è troppo intelligente
quanno è vivo nun vale proprio gnente
ma morto, nun se sa si quanto vale. 4
Chi dice: Ho fatto er becco all’oca, è uguale
che dicesse parlanno civirmente:
Ho finita `na cosa; oppuramente
oca vor dí cervello senza sale. 8
So` state l’oche che ner tempo antico
quanno a Roma ce staveno Quiriti
sarvorno er Campidojo dar nimmico
cor fà vení l’armiggeri de fora, 11
mo li romani antichi so` finiti
ma l’oche ar Campidoglio ce so` ancora.


No, tu non m’ami piú,
io lo sento dai baci,
da le carezze; tu
sempre, sempre mi piaci!
Io non ti piaccio piú. 5
Non credevo cosí
vicina la stanchezza,
troppo presto finí
questa languida ebbrezza
che l’anima sfiorí. 10
Io speravo, chissà,
un pochino d’amore
appassionato, ma
il tuo piccolo cuore
forse amore non sa. 15
Oh non piangere, no
non ti devi attristare,
mia piccola, per ciò!
Non m’hai voluto amare,
ed io non ti amerò. 20
Addio, va` pure; se
tu ti ricorderai
qualche volta di me
ridi; e tu riderai
del piú gran sciocco che nel mondo v’è! 25


ché gli voglio bene
Quale mano pietosa,
quale mano operosa,
lo spiraglio breve oprí?
Non lo so. Entrò il sole:
una festa di pulviscoli 5
d’oro, e i caratteri morti,
che composero parole
e che fecero piangere
i deboli e i forti,
e che fecero ridere 10
tante bocche di rosa,
i caratteri tutti illuminò
de la sua luce meravigliosa.
Le lettere fremettero
alla improvvisa gioia, 15
e nel silenzio della lunga camera
ove i placidi ragni,
artefici sottili di sottili
trame, ogni dí morivano di noia;
ove era nata, 20
su tanti oggetti umili,
polvere immensa, come se il suggello
suo ci volesse all’opra abbandonata
da umani che fatica rese vili;
nel silenzio le lettere si unirono, 25
composero parole, versi, canti
interi, per quel sole tanto bello
e tanto buono, per quel sol che i pianti
d’una lunga tristezza, avea asciugato
col suo raggio divino 30



col suo raggio infuocato.


E le trame di seta infransero
e si sperse nell’aria la polvere...
O sole! 35
dicevano le parole,
i versi e i canti: O pio sole,
anche noi siamo amate da te.
Tu ci vieni a trovare
vieni ad illuminare 40
con la tua dolce luce
noi povere sorelle...
Oh quante volte, nelle
mani degli uomini vivi
abbiamo composta la morte! 45
E i pianti, e le angoscie, e il dolore
che infrange il cuore,
e le lagrime a rivi,
e il riso folle dei felici...
Noi, cosí fredde, abbiamo 50
composto piú di un bacio appassionato;
cosí piccine abbiamo
piú d’un immenso amore rovinato
quando ci dividevamo
poi che l’ultimo bacio era stampato... 55


Oh, ma tu fuggi, o sole!
Ritornerai domani?
O ci abbandoni come già gli umani
ci abbandonarono?... 60
Dicon le cose: è sera!
Dicon le stelle: è notte!
E solitaria e nera
torna la stanza, a frotte
140
tornano i ragni nelle tele loro, 65
torna a regnar la polvere
là dove un giorno vi regnò il lavoro.


Tu che mi vedi ogni mattina all’alba,
andare, come è mio fedel costume,
quando la luce è ancora incerta e scialba,
a bagnare il mio pan nel dolce fiume;
tu che mi vedi andar sporco e stramato, 5
che mi vedi morente di stanchezza
tu, che nell’occhio mio, imbambolato,
leggi la fame, l’odio, la tristezza;
tu che mi vedi andare per la via,
barcollando per sonno e non per vino; 10
tu che m’hai visto un dí fanciulla mia
piangere il mio dolor come un bambino;
tu che stanotte, uscendo da una festa
m’hai scorto ai piedi d’un fanal, seduto;
a rosicchiare un torzo, e un poco mesta 15
m’hai gettato uno scudo ed un saluto;
tu che mi vedi errar solo nel mondo,
oh, non devi pensar tu folle e lieta
che io sia qualche triste vagabondo,
no, bimba mia, fui sol troppo poeta. 20


Come due dolci bocche ansiose, prese
a un tratto da la febbre di baciarsi,
attendon l’union soave, accese
dal desiderio; come umani arsi 4
di sete, con le braccia al ciel protese
attendono con rabbia stanca, sparsi
per il deserto, con le membra offese
da un sole ardente, di che dissetarsi; 8
come ogni foglia attende il suo fiore
come ogni fiore attende il suo frutto
come ogni notte attende il suo sole;
cosí, cosí col cuore che mi duole 11
nell’attesa, dimentico di tutto
cosí, cosí t’attendo, dolce amore!



Questo ricciolo tondo
io non so di chi sia.
L’ho trovato per via
e l’ho raccolto: è biondo. 4
Ne la malinconia
del sole moribondo
ha un soave, profondo
odore di gaggia. 8
Questo ricciolo breve
si poteva vedere
su di un viso ridente
o su un viso di neve 11
che sopra all’origliere
si contorce morente?


– Per la sua bimba, ed io le parlo schietto,
ci vorrebbe una cura radicale.
è troppo bianco e scarno il suo visetto,
mi sembra uscita ier dall’ospedale. 4
– Che dite, sor dottò`, sta propio male
`sta fija mia? L’ho da fà mette a letto?
– Certo è che non sta molto per la quale,
se in specie andiamo ad osservare il petto. 8
Questa fanciulla è già troppo che langue,
farò delle iniezioni belle e buone!
Per cento lire, le rifaccio il sangue!
– Io, pe` me, sor dottò`, `sta bella cura 11
che fa ritornà er sangue, `st’ignezzione,
la chiamerebbe invece svenatura!


Mamma questa è la vita?! Allor la santa
felicità infantile non perdura?
Il riso che irradiava la mia pura
fronte, non verrà piú ?! Ah mi si schianta 4
l’anima, mamma mia, ed ho paura!
Io mi sento morire! Quanta, quanta
dolce felicità di bimbo, ha infranta
con l’andar della vita, la sventura! 8
Oh non credere mamma ch’io sia vile!
No! Te lo giuro. Ho avuto sempre fede
in questo Dio che mi fa spasimare!
Io sono come un albero sottile; 11
cui cadono le foglie e che le vede
cader senza poterle richiamare.


Mi tendevi le braccia, mi chiamavi
con la voce dolcissima e dolente,
e roteavi disperatamente
le tue pupille un dí tanto soavI capelli biondissimi, già schiavi 5
di fulgido diadema che la gente
t’invidiava silenziosamente,
sciolti i capelli al vento abbandonavE la tua voce sospirava «Vieni,
torna amor mio, fra le mie bianche braccia 10
tu sarai il mio re, non già il mio schiavo!»
Mi parve d’impazzir, con gli occhi pieni
di pianto, corsi con giuliva faccia...
Credevo d’esser desto, ahimè, sognavo!
Il sole tramontava nel suo mare, 15
era il ciel di viola. Ginocchioni,
io leggevo nei tuoi grandi occhi buoni,
che mi lasciavi un tempo sfiorare
con la bocca, io leggeva ne le care
pupille tue, la fine. Le illusioni, 20
fulgidi, immensi, ma fragili troni,
col sole io le vedeva tramontare...
E lentamente, come se il tuo cuore
rimanesse nel petto mio squassato
dai singulti, con dolce e noto gesto 25
mi porgesti la man piccina, fiore
di neve, ed io la strinsi disperato...
Credeva di sognare, oh no, era desto!


Che voi vedè! rivato a la stazzione
nun era, se po` dí, nemmanco sceso
che je so` corsi addosso, l’hanno preso,
e se lo so` incollato sur groppone. 4
Lui, ner vedè quela dimostrazzione
se sentiva commosso, s’era acceso,
e intanto lo portaveno de peso,
e spariva tramezzo a le persone. 8
Chi voleva baciallo, chi voleva
pijasselo pe` sé, chi l’abbracciava,
chi je cureva appresso, chi spigneva...
E in mezzo a tutta quela confusione 11
lui s’asciugava er pianto, s’asciugava...
pe` li cazzotti, o pe` la commozzione ?


La triste pallidezza delle donne
prossime al parto, le culle assettate
per gli ospiti futuri e sconosciuti...
forme a pena abbozzate,
fra le candide trine, indefinite; 5
dolci balbettamenti senza fine,
larghe pupille sbigottite,
piccole teste tonde come palle...
O bambini, o bambine,
sono nati, son nate! 10
ICuori febbrili ed indomati sensi,
desideri che il sonno fa compire,
mani che lentamente
si cercano, si toccano,
labbre congiunte appassionatamente,
soavi appuntamenti in mezzo ai densi 15
ramoscelli, ove Cupido
attende che la notte nera mandi
a spegnere nel mare azzurro il sole,
per fondar le sue scuole;
giovani ardenti e folleggianti vergini... 20
Sono grandi, son grandi!


Nei cimiteri
spesse zolle di terra, fra le croci
sassi e nicchie; dei nomi antichi assai
che sopra i freddi marmi bianchi e austeri 25
la lebbra de le pietre cancellò...
Monumenti, davanti alle cui porte,
ove un lume di morti stride ed arde,
i ragni piú feroci
hanno filato le sottili tele... 30
O vegliardi, o vegliarde
sono morti, son morte!...


So di un’antica, piccola campana
tutta di bronzo e di ceselli strani
istoriata, che in cieli lontani
cantava un tempo una canzone vana. 4
Disprezzo e oblio trovò nei cori umani,
e pianse assai l’illusa con pïana
voce, poi tacque; e un gracidar di rana
si levò su da lividi pantani. 8
E muta sempre è la campana, attende
forse una man pietosa che la scuota
da la tristezza per suonare ancora;
come l’anima mia che non s’accende 11
piú a fiamme d’illusioni, triste e vuota
una man che consoli, avida implora?


E nella pazza fuga il cavaliero
dava di sprone, disperatamente,
voleva egli fuggir forse il pensiero
che gli rodeva il cor spietatamente? 4
E correva, correva come un nero
fantasma. A un tratto si fermò un’ardente
goccia di pianto, l’ultima, il severo
ciglio bagnò e le pupille spente. 8
Rise il tradito allora un riso folle,
e con la spada che l’amante sciocca
gli avea donata in pegno d’un amore
eterno, il petto si trafisse. Ei volle 11
morir col nome dell’amata in bocca
e con la spada dell’amata in core!


La nave affonda inesorabilmente
ed un urlo strozzato da le gole
aperte erompe a Dio, a Dio che vuole
si compia l’ecatombe, lungamente 4
pensata. Attende il mar, nero e furente,
di far sua preda l’ululante mole
prima che torni a sfolgorare il sole;
e a sè l’attira avido, impaziente. 8
Piú nulla. Il grande albero nel mare
soddisfatto discende, e sola resta
allo schiaffo dell’acqua la bandiera:
come in ogni coscienza infame e nera 11
c’è qualche cosa che rimane onesta
e che nessuno può contaminare!


Sperò invano di gloria, un dolce incanto,
invano ai saggi offrí se stesso, fiore
novo e selvaggio; pianse di dolore,
poi la polvere cadde e asciugò il pianto. 4
Erano versi semplici, ove un cuore
buono cantava al Tempo un dolce canto
di pura gioia, e il Tempo, tristo, intanto
di polvere copriva il suo cantore. 8
Ora è quasi distrutto il libro e ancora
l’ultimo verso dell’ultimo foglio
il Tempo, suo liberatore chiama.
Laceraste cosí il mio cuor, signora, 11
con la vostra ironía e col vostro orgoglio;
e pur morente ancor v’esalta e v’ama.


Come, Rossaccio nun sapeva gnente ?
Nun sapeva che Nanna l’ingannava
tutte le sante sere co` un tenente
che la portava a cena, la portava?!
Poro fijaccio! E lui che se pensava 5
che quella lí l’amasse veramente!
E quanno, mezzo matto, la baciava
credeva de baciasse `n’innocente!
E coll’amichi avevi da sentillo
quanno parlava der su` matrimogno! 10
D’artronne bisognava compatillo:
Nanna era talecquale a `na madonna
de quelle che se pònno vede` in sogno;
te dico ch’era `na gran bella donna!
IRossaccio a poco a poco se n’accorse 15
che Nanna era distratta ner discore,
che non rideva piú cosí de core
come faceva nelle sere scorse.
Ce s’ammattiva, e un giorno che je vorse
dimannà: Ma perché stai l’ore e l’ore 20
senza parlà? Nun me voi bene, amore?
Lei je rispose fredda fredda: Forse.

155

Bastò: lui fece `n’urlo, `n’urlo tale
che fece arivortà `n sacco de gente
credenno che je fusse preso un male, 25
e scappò via scappò: stette tre giorni,
poi riannette da Nanna come gnente,
e lei je fece: Mbè, perché ritorni?
II«Perché ritorni? Te l’ho detto in faccia
che so` stufa de te; nun hai capito 30
che a te nun te ce vojo pe` marito?
nun ho voja de falla `sta frescaccia?!»
Rossaccio nun parlò, nun movè un dito,
nun guardò manco piú quella donnaccia,
se sentí spaccà er core, oprí le braccia 35
e cascò su` `na sedia stramortito...
Poi se n’annette... Noi `nder rivedello
lo trovassimo gobbo e un po` invecchiato,
e da quer giorno lui, non fu piú quello.
`Na matina ce disse: Lo sapete? 40
Ieri Nanna ha sposato, sí, ha sposato,
bevemo alla salute, amichi ho sete!

Sai che davanti ar porto piccoletto
ce sta `no scojo, che mò viè de fora
dell’acqua, mò va sotto l’ora e l’ora 45
e nun ne vedi piú manco un pezzetto.
156
`Mbè Rossaccio che fa? Doppo un pochetto
ce saluta, e nun va, per dinanora,
a vede Nanna che da gran signora
partiva cor marito a fà un viaggetto. 50
S’imbarcarono su `n ber bastimento?!
e insinenta giú dar posto se vedeva
s’in che modo lo sposo era contento,
e er visetto de Nanna che rideva.
Giú, Rossaccio tremava; in quer momento 55
essennoce marea l’acqua cresceva...
V.
Rossaccio se buttò nell’acqua e annette
su lo scojo ch’aveva da sparí;
ce montò sopra e ce restò cosí
fino a che er bastimento se vedette.
E puro quanno l’urtime velette 60
nun se veddero piú, arimase lí
coll’occhi fissi insino che sentí
l’acqua che je bagnava le carzette.
Ma nun se vorse move, manco fosse
diventato `na statua, cor viso 65
zuppo de pianto, coll’occhiaie rosse...
L’acqua intanto vieniva sempre su...
Je `rivò ar collo... lui fece un soriso...
Doppo un minuto nun se vidde piú!


Era una chiesa breve: un bianco altare
si disfaceva in un’oscura e lenta
rovina; una Madonna sonnolenta
pareva, come il Figlio, agonizzare.
Cristo Gesú moriva la sua lenta 5
morte vicino al solitario altare,
ogni cosa pareva agonizzare
ne la piccola chiesa sonnolenta.
Era quell’agonia dolce, tranquilla,
fatta di pace e di rassegnazione; 10
l’agonia misteriosa de le cose.
Era come un morir di silenziose
vergini, cui da le ferite buone
sfuggisse il sangue puro a stilla, a stilla.
IProssime al fine hanno una voce anco 15
le cose, e un pianto triste che le bagna;
una notte (sognava la campagna,
e avean le stelle un gran lucore bianco)
il campanile che posava al fianco
de la piccola chiesa, o pia compagna! 20
come un bimbo malato che si lagna
suonò d’un suono dolorante e stanco.
158
La piú dolce rugiada che mai sia
scesa dai cieli, silenziosamente
tremolò su le rose. (Era una santa 25
lagrima?) Aveva un suono d’agonia
il campanile...All’alba sorridente
il sole illuminò la chiesa infranta.


Il cuore languiva da molto
ed io l’ho lasciato languire
volevo, volevo morire
volevo esser presto sepolto...
Un giorno gli dissi, ricordo: 5
Perché stai languendo io non so;
se ti manca l’amor, te lo do...
comandami, tutto t’accordo...
Ma il picciolo cuor favellò:
non è già per mancanza d’amore 10
che agonizzo, mio dolce signore,
ma perché troppo amor mi stancò!


Scrivo e non so perché. Non ho piú cose
da dirvi e pure tanto arde in me
la fiamma de le labbra dolorose
de le labbra vermiglie come se
fossero molli petali di rose 5
che, sperduti pei cieli, con un lento
abbandono la bocca vi baciarono
e presi da quel novo incantamento
avvinti su le labbra vi restarono;
tanto arde in me senza soffi di vento 10
la fiamma azzurra dei vostri occhi azzurri
melanconici come un cielo tutto
eguale, senza rapidi sussurri,
silenzïoso nel suo triste lutto
senza una voce che al core sussurri, 15
tanto arde in me la fiamma silenziosa
fatta d’insidie, che non so pensare
bocca, piú de la vostra, dolorosa,
occhi che sieno piú simili al mare
dei vostri, ne la veglia dilettosa! 20
Ieri vi ho attesa e non siete venuta.
Non veniste, perché? Nulla, vi disse,
nulla il cuore ne l’ora convenuta?
nulla, nulla, la vostra anima disse?
Ogni cosa rimase allora muta? 25
Ne l’attesa, vi colsi le piú belle,
le piú fragili rose, ne intrecciai
una catena al lume de le stelle,

161

una catena che finiva maErano tante rose e tante stelle! 30
Voi non veniste. Venne l’agonia
de le rose, Siccome le illusioni,
lungo l’umana dolorosa via,
cadono lentamente, senza suoni
definiti, e sfioriscono una pia 35
anima che le amò, cosí dai brevi
steli caddero i petali, sapienti
la voluttà dei vostri occhi grevi
di ombre, i dolci petali morenti
scesero con ondulamenti lievi 40
sulla terra. Lo stelo denudato,
vergognoso rimase a udir gli scherni
degli altri steli carichi: sul prato
superbo di verdeggianti eterni
forse in quell’ora un mostro avrà ghignato. 45
E ne la notte scialba, sospirosa,
le mie rose morirono. Sí tanti
petali cadder su la generosa
terra, che apparve agli occhi doloranti
il boccio schiuso d’un’immensa rosa. 50


Il pontefice è là: tetro, verdastro,
ultimo re ne la superba reggia;
un rosario lievissimo azzurreggia
fra le immobili dita d’alabastro.
Dorme? Sogna? è tranquillo forse come 5
giammai lo fu il dolce vecchio asceta.
è tranquillo: raggiunse la sua meta?
ode Cristo Gesú chiamarlo a nome?
O forse presa da malinconia,
gli detta un verso l’anima fuggente? 10
o forse è cosí queto, indiferente
perché il core gli fu portato via?
Passa la folla, muta, e il suo signore
a lungo mira con tremanti ciglia...
Pensa il papa: mi fu strappato il core, 15
non posso benedirti, o dolce figlia!
E la persona irrigidita, avvolta
ne le bende pesanti par che frema,
una parola su la bocca trema,
ed Egli muor d’angoscia un’altra volta!... 20

Fu dato di ricordare
all’uomo, perché, amico,
mio dolce, morto, pianga
molto, nel ripensare
quello che d’un sogno antico 5
nel core, gli rimanga.
Tu ridevi, un tempo, tanto;
eri, a volte, non scordo,
un po` triste e un po` folle.
Piangevi! Sí; ma un pianto 10
tenue, che il ciglio, ricordo,
non ti lasciava, a lungo, molle.
Coglievi tanti asfodeli;
ti piacevano, è vero?
Molto! Molto: anche adesso, 15
che sai le meraviglie dei cieli,
li hai, nel piccolo cimitero,
sotto l’immobile cipresso?
No, povero amico, povero
amico senza i fiori 20
che amavi e senza sole!
Perché, nell’ultimo ricovero,
il corpo, che non ha piú dolori,
non ha piú parole?
Perché? Ti lagneresti 25
di questa mancanza, amico,
chiamando i tuoi fiori divinInvano: sotto i cipressi, mesti,
languirebbe il richiamo antico,
come un pianto di canarini. 30
164
Però, vedi, se da ogni
mia lagrima nascesse un asfodelo,
tu saresti, amico, pago
come lo fosti nei sogni,
o t’invidierebbe il cielo 35
che di soavi miracoli è vago.
Ora, amico mio dolce, riposi
in eterno, tra morte creature,
e m’hai lasciato quaggiú, a soffrire!
Oh, ma questo, anima, come l’osi? 40
Schiudi le labbra pure,
e fammi tu, morto, morire.


Anima cara, come un filo d’oro,
ignoto a questi nostri occhi mortali,
ne la quiete, pie notti invernali,
o ne le bianche aurore, a messidoro,
sonoramente lega tra di loro 5
le tremule fiammelle siderali,
occhi d’angioli, acuti come strali,
o tremolanti in tenero martoro,
anima cara, come in fine stelo
sorregge il giglio, candido vasello, 10
e se lo stelo muore, il giglio muore;
cosí, perduti sotto un tetro cielo,
voi mi siete sorella, ed io, fratello,
malinconicamente, nel dolore.
IL’alta disperazione che ne invade 15
l’anima vinta ne la sua battaglia,
l’anima fiacca, che non piú si scaglia
ardita contro le inimiche spade,
questa disperazione è l’avvisaglia
che Tánatos già batte nostre strade, 20
e poi che cadde il cuor, l’anima cade,
or che raggio di sol piú non l’abbaglia.
166
Oh lasciate, lasciate ch’io mi dolga.
Amica, se quest’anima vanisca
dopo il suo tetro disperato pianto, 25
poi che non v’ha una bara che l’accolga,
non v’ha una rosa che per lei fiorisca,
non v’ha un cipresso che le pianga a canto!


Ascendo. Io che già fui l’uom de l’incerta
orma, e del molle gesto involontario,
securamente, novo reziario,
lancio le maglie con la mano esperta.
E ben il piede espresse su per l’erta, 5
sua fonda traccia, ove s’aduna un vario
furor di venti; ma come nel pario
è l’orma sculta e sembra un’urna aperta.
O quale face dalla fiamma nova
s’agita nello spirito irrequieto, 10
cosí che i sensi antichi si fan mutE quale volontà vuol ch’io mi mova,
solo, onde il passo mio turba indiscreto,
il tragico silenzio de` caduti?

Alto, il mio sogno palpita fra i soli,
onde anima mia tu n’ài diletto
e nel furor dell’entusiasmo schietto
meco tu ne favelli e ti consolAnima spicca i tuoi piú alti voli 5
verso il tuo sogno glorioso e retto,
e disdegna, disdegna il corpo inetto
che la via ti preclude ove tu voli!
O canta l’inno di vittoria! Cantalo
anima! Il sogno è un sole, ed è fra tutti 10
il piú bello che l’aureo Olimpo serri!
Ma voce suona: Uomo, tu sei Tantalo,
nel tristo lago, che i polposi frutti
mai con l’ugna e co` denti avidi afferr
169

Il mare: muto. Senza vele. Senza
rondini, il cielo. Solo, nelle grigie
acque, lo scoglio dalla trista effigie,
immenso. Immoto. Sacro alla potenza 4
del Tridentier Nettuno. Alto, in presenza,
il sole. Lungi dalle cime bigie
dello scoglio le umane cupidigie,
nessuno. Affretta il sol sua dipartenza 8
triste, dietro si lascia oscuri velCala sopra lo scoglio. Orribilmente
si frange all’urto. Il cielo, di scintille
è pieno. Sono mille, piú di mille 11
che vanno e stanno. è notte. Alta. Silente.
Dormi bimbo, di stelle ardono i cieli!

Amica, bevi, questa è la coppa,
il vin trabocca, su presto, vuotala!
Oh disfreniamoci, amica, in groppa
delle follie, ché viè quaresima!
Ebe, cosí, nuda, io ti volli, 5
nuda e magnifica! Ben feci a cingerti
il corpo splendido di rossi e molli
garofani, bocci di sangue!
Vedi, la folla briaca siede
malferma e ghigna o dorme o vomita... 10
amami adesso, Ebe, la fede
la spezzerai, oh non ne dubito!
ma fa che almeno io questa sera
senta di vivere fra le tue morbide
braccia! Tu, come la Primavera 15
sei bella, o giovine, togli la maschera!
Suggimi, amica, dal labro fiacco
la vita, infondimi nel sangue il brivido
ultimo! Ebe, sono un vigliacco,
è vero; piccola Dea perdonami! 20
Ma dimmi allora, dimmi ov’è mai
l’oblio soave che anela l’anima
irrequieta? lo sai, lo sai ?
O giovinetta sfiorita, parlami!
Taci? Ben io ti dissi allora 25
che nell’ebbrezze che negli spasimi

171

di quella carne che c’innamora,
e i sensi infiamma l’oblio trovasi!
Ebe, sei triste? su via sorridimi;
pensi alla Morte fra tanta vita? 30
è l’alba. Amica, sei un poco pallida,
vuoi ancor gioire? Ti sei pentita?
Vedi, laggiú, solo, in quell’angolo
c’è un cavaliero... Da quali porte
entrò? Tu tremi... amica, baciami 35
furiosamente! Egli è la morte!


Signora, siete un poco stanca, oggi,
non è vero? E perché? L’ultimo ballo
vi fece male al cuore, senza fallo,
poi che siete sí pallida! Ne i poggi
sono assai rose, ne volete? a fasci 5
io ne corrò per voi. Non rispondete?
La vostra bella bocca ha sempre sete
di baci? O pur volete ch’io vi lasci
sola? Vi è indifferente? Oh mia signora
vi tiene il cuore una malinconia 10
indefinita, forse; forse oh mia
bionda signora rimpiangete un’ora
d’oblio felice! Dolce il carnevale
vi fu, se tanta nostalgia vi punge,
se ancora un’eco di follie vi giunge 15
ne la malinconia quaresimale!


Ho un anello sul tavolo, un anello
che rinvenni una sera in una tetra
taverna. è un po` contorto, è un po` infangato;
certo fu calpestato
furiosamente. Un dito ora n’è privo. 5
Un dito? Di chi mai? Ho nel pensiero
un balenio di coltello,
un cuore che per lo spavento impetra,
un urlo di trionfo, un rosso rivo
di sangue e un motto: Buona è la vendetta! 10


O morti ignoti, senza
croci, senza corone
fiorite ne le buone
primavere,
o morti, a dipartenza 5
vostra non pianse occhio,
non si piegò ginocchio,
non bocca ebbe preghiere!
O morti, solo, io porto
fiori alle vostre fosse, 10
oggi, son rose rosse –
che tu buon sole aprivi!
Eppure io sono il morto
fra questi ignoti spenti,
e voi, morti giacenti, 15
siete i vivi!


L’imperatrice attende che il divino
adolescente in supplichevol atto
la inviti col suo bel labro scarlatto
a lasciarsi baciare il collo fino.
Ma l’immemore amante, nel festino, 5
ebro impudico livido disfatto
trionfa e col grande occhio stupefatto
cerca la coppa colma di buon vino.
Dolce di baci sulla bocca muore
assai presto e tu `l sai, furibonda 10
peccatrice! dolce di vino, invece
di miele eterno le due labbra fece
all’efebo, che sente la profonda
ebbrezza del Falerno anco nel cuore.
IE non il cuore, tu insaziata 15
femmina molci con le tue carezze,
passarono le molte giovinezze
indifferenti su l’infuriata
passione, e nessuno t’ebbe amata
mai, e nessuno ebbe tenerezze 20
per te che invano profondesti ebbrezze
con la bella persona immacolata!
176
A quanto v’ha d’impuro in cuor talvolta
inorridisci ed una visione
di vergine ti tiene, o imperatrice! 25
Ma già la voglia folle in cuor s’affolla
furiosa e tu cerchi il bel garzone
che questa notte ti farà felice!


Luna nel cielo, lume su la porta.
Questa notte morirono le stelle,
le nuvole hanno fatto da barelle,
lampeggiarono i ceri della scorta.
Vagò, di cimitero in cimitero, 5
solo, con le pupille avide, rosse,
ardenti per continuo tormento,
il gatto enorme, il gatto enorme e nero,
come se in lui la notte atra si fosse,
materiata per incantamento. 10
Or va, torna col vento, ma se il vento
spegne il lume ad un tratto, nella via
rimangono due stelle in cui la pia
luna in sua dolce meraviglia è assorta.


Ancora, sorella, il cipresso,
laggiú, coronato
di piccole, pallide rose,
ancora lo stesso
viale, le scale corrose, 5
la porta, le brevi
finestre serrate
da l’ultima estate,
l’antica fontana
che accolse la luna e le stelle, 10
che accoglie le nevi
che accoglie le foglie
de le vicine alberelle,
ancora nell’aria
quel flebile suono di morte 15
che pianse una triste campana lontana,
ancora su la solitaria
villa in rovina
lo spasimo grande de l’ora
le ultime nostre parole, 20
l’abbandono del nostro sole!
Ancora, sorella,
come due colombi spauriti,
i tuoi grandi occhi smarriti,
su le perdute cose. 25


Un telegramma narrava, giorni or son, che in un antico convento
de la Sicilia, credo, ignoti ladri, avevano assassinate le ultime
tre suore che in esso vivevano, perché avevano loro opposto
resistenza.
Vigilavano le stelle
le tre vecchie sorelle
morte, ne le tre celle.
Erano chiuse le porte,
e dietro la porta c’era 5
una piccola bara nera
un odore antico d’incenso
e tutte le povere cose
e forse ancora le rose
dell’ultima primavera. 10
La Morte veniva leggiera,
soave, chiudeva le stanche
pupille, veniva ogni sera
quasi, e trovava le mute
sorelle sopravvissute 15
raccolte, piú vecchie, piú bianche,
intorno alla piccola bara
dell’ultima morta a pregare, cosí
passa e ripassa il crudele
spegnitoio su le candele 20
cristiane de l’altare.
Ma la Morte aveva fretta.
Non erano chiuse le porte
di tutte le celle? Non c’era
un grande silenzio nell’aria? 25
Nella cappella solitaria
180
perché non veniva accesa
la piccola lampada sospesa
davanti all’Agnello confitto
in croce? – la Morte si chiese – 30
come non se ne vedeva,
nel buio che cresceva,
l’enorme cuore trafitto?
Le tre suore dimenticate,
erano molto malate? 35
Stavano in agonia:
ecco perché nella via
non si udiva quella sera
la nota soave preghiera
ecco perché nella chiesa 40
la lampada non era accesa.
Ma la Morte comprese e accorse.
E vide distese sul letto
con un coltello nel petto
le tre suore agonizzanti 45
e vide le celle diserte,
tutti i vetri infranti
tutte le porte aperte;
e nell’ombra vide, forse
le vecchie monache morte 50
di consunzione
uscir da le bare corrose
e fare corone
e fare ghirlande di rose
al lume de le stelle 55
per le tre sorelle
distese sul letto
con un coltello nel petto.


Dolce l’autunno tanto
che pensammo un ritorno
al piú soave giorno
d’aprile! Quale incanto
diffuse primavera 5
oltre i tiepidi orti
che la chiudon? ne porti,
autunno, la leggiera
anima nel tuo cuore
vecchio? C’è qualche cosa 10
di lei che l’angosciosa
morte con te oggi muore.
Non la tenne un’acuta
nostalgia di fiorire,
una voglia di aprire 15
le porte di ogni muta
villa, i cancelli di ogni
giardino, ormai diserto,
e dopo avere aperto
tutto, ridere in ogni 20
angolo il fresco riso
della tua giovinezza,
godere la tristezza
del vecchio inverno irriso?
Anima folle! Stanco 25
il dolce autunno cede,
e l’occhio tuo non vede
un lenzuolo bianco,
182
immenso come il cielo,
che si stende, si stende? 30
Non senti in cuore scendere
quasi mortale un gelo?
Come tenne l’inganno
le nostre anime, forte!
Sognavamo alla morte, 35
il principio dell’anno!


Mentre ad un nuovo ballo
il cavalier la invita
– oh come è impallidita
la bocca di corallo! –
Mentre nel cuore trema 5
già la speranza folle:
– Perché, perché non volle
venire? ch’egli tema? –
La cara e nota voce
sussurra: Io son venuto! 10
– Come sotto il velluto
il cor batte veloce! –
Io son qui, non temere,
o cara, o mia dolcezza,
anima, mi si spezza 15
il cuore di piacere!
Io son qui, non vorrò
che vederti, sfiorare
le tue manine care...
non mi diran di no. 20
Io t’amo, tu lo sai,
per te colsi le rose
bianche, maravigliose
di tutti i miei rosaE ne ho fatte corone 25
per la tua fronte pura,
piccola creatura
dalle pupille buone.
184
Io t’amo, tu lo sai,
t’amo d’un amor folle 30
come nessuno volle
amar nessuno mai,
oh stringerti al mio cuore
tenacemente, oh udire
dalla bocca fluire 40
dolci frasi d’amore.
Ma la voce del caro
amante s’è perduta
e appare sulla muta
bocca un sorriso amaro. 45


Occhi, vele di smalto, nostalgia
dell’anima, astri vividi cui tesi
le braccia stanche, dolci lumi accesi
languidamente di malinconia,
laghi d’azzurro cui sembra, o Maria, 5
terribilmente un’atra nube pesi,
occhi in un cielo placido sospesi,
ali soavi di ogni gioia mia,
rifugio dei tormenti e delle pene,
torri d’avorio solitarie, porte 10
sacre dei regni di felicità,
pupille ora stravolte, ora serene,
in cui, come su tripodi, la Morte
brucia l’incenso della voluttà.


Le tue case, non altro, le tue case
bianche nel sole, bianche nella luna,
povero angiolino pensi, ad una ad una,
poi che nel cuor niente altro ti rimase. 4
E ne piangi il ricordo che t’invase
l’anima tutte le tristezze aduna,
tu che non hai da piangere nessuna
parola, piangi le tue vecchie case. 8
Rivederle! Non sogni questo bene?
Pur se lontane dalla scarna croce
che segna il tuo paese al viatore,
e se vi sieno ancor tutte e serene 11
domandare col pianto nella voce,
domandare col tremito nel cuore.


Vergine coronata per le cave
tempie de` morti desideri umani,
piú dolce se piú torbido il domani,
consolatrice pallida e soave,
ti magnificherò per disianza 5
lunga, nell’ora taciturna e viva
come le labbra degli oranti a sera,
e t’offrirò la tenue speranza
di colui che s’affanna alla sua riva
piccola e gaia nella primavera 10
tediosa dal sogno che s’avvera,
e t’aprirò con le due mani il cuore
giovine e grave per il triste amore,
porto facendo a desiata nave.


A te passione!
Quanno le stelle pareno ner celo
l’occhi lucenti de chi dico io,
ne le notti serene
che la luna soride e nun cià un velo, 5
sento sempre cantà. Canzone piene
de dorcezze che Dio
sta a sentí come me e le benedice!
e la canzone dice:
o stelle, stelle, 10
che a la terra mannate frezze gialle
fate luce a la bella fra le belle!...
IRosette belle
rose de maggio bianche rosse e gialle
che cor profumo incantate le stelle... 15
Come la nonna
a li bambini fa la ninna-nanna
baciannoje la testa o nera o bionna,
cosí `sta sera
tra er profumo de voi che m’innamora 20
ve vojo ariccontà `na storia vera.
190
C’era `na vorta
`na rosetta, ma come fusse carta,
s’accostò troppo ar foco, e lí c’è morta!
Tutto l’odore 25
ch’annisconneva tra le foje rare
se l’è perso morenno, pòro fiore!
Però un minuto
prima d’incenerisse m’ha mannato
un bacio invece de chiedemme aiuto... 30

Tutta l’anima mia, tutte le pure
gioie godute nella giovinezza;
ogni mia piú soave tenerezza,
tutte le mie speranze malsecure
nelle loro precoci sepolture, 5
l’eterna immensurabile tristezza
che il mio cuore dissangua ma non spezza
offerte alle mortali creature.
Anima, come vano, come vano
l’amor tuo, come triste il disinganno! 10

Vai, ballatetta mia, di quadrifoglio
recinta, senza orgoglio
a l’Anima che scende nel mattino
tra i fiori, e canta in suo dolce latino
se non t’incresce recale un anello, 5
che accoglierà ne la gracile mano,
a cui virtú d’incanto s’accomanda
perché Decembre non varchi il cancello
del giardino ove luce il fiore umano.
E dille meno amara è la vivanda 10
che al tuo folle desio reca il Destino,
se tutto sole è nel verno il giardino.

193